Spremenljivost hitrosti kraških procesov
Razvoj krasa ni linearni proces , pač pa poteka s spremenljivo hitrostjo , značilna so tudi obdobja stagnacije in obdobja , ko je razvoj obrnjen v smeri manj zrele faze . 
Velikost in narava sprememb sta odvisni tudi od časovnega merila v katerem jih opazujemo . 
Današnja merjenja v jamah kažejo , da je hitrost raztapljanja odvisna od letnega časa , pretoka in pogojev v prsti . 
Raztapljanje je občasno prekinjeno z obdobjem izločanja . 
Izmerjene hitrosti raztapljanja lahko ekstrapoliramo v času in na osnovi tega sklepamo o rasti določene korozijske oblike . 
Vendar bomo pri tem storili napako , saj merjenja ne vsebujejo dolgočasovnih sprememb . 
Te so lahko posledica različnih dejavnikov , kot so klimatske spremembe in spremembe , ki nastanejo zaradi samega razvoja krasa (npr . uhajanje CO2 zaradi odpiranja jamskih vhodov) . 
V časovnem merilu 105-106 let razvoj krasa prekinjajo ali pospešujejo spremembe erozijske baze in spremembe površinskih vodotokov . 
Tak primer je povezava med razvojem krasa in doline reke Ohio v vzhodnem delu centralnih ZDA . 
V časovnem merilu 106-108 let tektonski in stratigrafski dogodki povzročajo dolgočasovne spremembe v razvoju krasu . 
Tak primer je kras v Skalnem gorovju v Severni Ameriki . 
Dvema fazama zakrasevanja v karbonu je sledil pokop in mineralna zapolnitev med permom in kredo . 
Temu je sledil obširen razvoj jam med paleocensko-eocenskim dvigom ter stagnacija in delna mineralna zapolnitev v poznoterciarni agradaciji . 
V tako velikem časovnem merilu je težko določiti hitrost razvoja krasa , če sploh . 
Primerneje je , da razvojno zgodovino razdelimo v obdobja , ki ustrezajo pomembnejšim regionalnim tektonskim in stratigrafskim dogajanjem . 
Ključne besede: razvoj krasa , hitrost raztapljanja , procesi nazadovanja , paleokras . 
