Fizična struktura epikrasa
Epikras je preperela vrhnja cona krasa s povečano poroznostjo, značilna za številne kraške pokrajine.
Je zgornja meja krasa in hkrati prostor v katerem se kopičijo organske snovi, ki reagirajo s pronicajočo vodo.
Epikras skladišči in usmerja preniklo vodo v kraški sistem.
Hidravlična prepustnost epikrasa pada z globino.
Epikras lahko deluje kot viseči vodonosnik, v katerem voda lateralno potuje do vertikalnih struktur (razpoke,brezna), skozi katere hitro ali počasi odteka v globino.
Epikras nastaja zaradi razbremenilnih napetosti v tleh ter fizičnega in kemičnega preperevanje.
Epikras se razvije tudi na sveže izdanjenih karbonatih, vendar je razvoj zaradi dodatnega CO2 hitrejši na območjih, pokritih s prstjo.
Nakopičena prst v razpokah je lahko skladišče organskih snovi in povzroča zastajanje pronicajoče vode.
Debelina epikrasa je navadno do 15 m, čeprav lahko, npr. v kamnitih gozdovih, vertikalno preperevanje razpok seže precej globlje.
Vrtače so hidrološko lahko del epikrasa, lahko pa predstavljajo vrzeli, skozi katere voda neposredno odteka v kras.
Voda iz epikrasa hitro (skozi brezna in razširjene razpoke) ali počasi (skozi sisteme ozkih razpok) odteka v kras, podvržena pa je tudi evapotranpiraciji.
Večji del vode, ki ga padavinski dogodki iztisnejo iz epikrasa, je stara skladiščena voda, ki jo nadomesti sveža voda padavinskega dogodka.
Ključne besede: epikras, polnjenje vodonosnika, vadozna cona, kras.
