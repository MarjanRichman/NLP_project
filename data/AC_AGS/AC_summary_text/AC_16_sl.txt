Površinska in podzemna geomorfologija krasa v gričevju Murge (Apulija, J Italija)
Gričevje Murge (Apulia, južna Italija) je pomembno kraško območje v osrednjem delu Apulije.
Razteza se od notranjosti proti Jadranski obali.
Topografija območja je precej razgibana, višine so v območju nekaj sto metrov.
Sicer je za Apulijo značilno precej ravno karbonatno območje, ki je predstavljalo foreland bazen ob dvigu Apeninov v miocenu.
Gričevje Murge delimo na dva območja: Visoke Murge, planota v notranjosti, kjer še lahko opazimo ostanke tropskega krasa in Nizke Murge, bližje obali, kjer je kraška morfologija na površju manj izrazita.
Tu najdemo najpomembnejše jamske sisteme v Apuliji: jama Castellana, ki je od leta 1939 turistična jama in sistem Pozzo Cucù.
Oba sistema sta med seboj oddaljena vsega nekaj sto metrov in skupaj presegata dolžino 5,5 km.
Poleg teh na območju najdemo še veliko drugih kraških jam različnega nastanka, od vadoznih brezen, medplastnih jam in jam razvitih ob tektonskih strukturah, do obmorskih jam.
Tudi na površju najdemo številne oblike povezane z zakrasevanjem.
Najpomembnejše je polje Canale di Pirro, ki seka SV območje gričevja Murge v smeri V-Z, njegov najvzhodnejši del pa doseže stopnjo v prelomni coni Murge.
To je tudi glavna morfološka oblika, ki povezuje gričevje Murge z Jadransko ravnino.
V članku predstavimo kraške morfološke oblike gričevja Murge.
Z uporabo podatkov o površinskih in podzemnih oblikah poskušamo podati nove interpretacije procesov glavnih razvojnih faz omenjenega kraškega območja.
Ključne besede: geomorfologija, jame, polje.
