Hidrodinamično modeliranje zapletenega kraško-aluvialnega vodonosnika: študija na primeru vodnega vira Prijedor, Republika Srbska v Bosni in Hercegovini
Srednje triasni zakraseli apnenec in dolomit tvorijo kraški vodonosnik v dolini reke Sane blizu mesta Prijedor.
Kot posledica intenzivnih tektonskih premikov, se karbonatne kamnine nahajajo večinoma pod nivojem reke in so prekriti z mlajšimi plastmi pliocenske starosti in aluvialnimi naplavinami.
Glavni vir napajanja podzemne vode je v precejšnjem delu vodonosnika infiltracija skozi naplavino iz reke Sane.
Glavni cilj pričujoče raziskave je bila ocena hidravličnih odnosov med aluvialnim, pliocenskim in kraškim vodonosnikom, da bi bolje razumeli potencial kraškega vodonosnika za vodooskrbo. čeprav hidro­ dinamično modeliranje kraških vodonosnikov ni zelo pogosto, je razviti model prinesel pomembne in koristne informacije o vodni bilanci podtalnice in o vrsti napajanja.
Vpliv prelomov in prostorske anizotropije kraškega vodonosnika smo simulirali na hidrodinamičnem modelu s spreminjanjem prepustnosti na x in y oseh Kartezijanskega koordinatnega sistema z ozirom na prelom, glavno pot kroženja podzemne vode.
Reprezentativne vrednosti hidravlične prevodnosti so Kx = 2.3·10­3 m/s in Ky = 5.0·10-3 m/s za prelome smeri SZ – JV, ter Kx = 2.5·10-3 m/s in Ky 1.2·10-3 m/s za prelome smeri JZ – SV.
Raziskava je pokazala, da se kraški vodonosnik lahko izrablja na dolgi rok pri maksimalnih testiranih zmogljivostih in da trenutno izkoriščanje podzemne vode ni ogrožena niti v sušnih obdobjih, ko je napajanje vodonosnika zgolj iz reke Sane.
Ključne besede: triasne karbonatne kamnine, kraški vodonosnik, prostorsko anizotropija, hidrodinamični model, kraško­aluvialni vodonosnik, vodna bilanca podtalnice.
