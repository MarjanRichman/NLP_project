Reliefne oblike gorskega krasa srednjih geografskih širin: Razmišljanja , trendi in raziskovalni problemi
Raziskave reliefnih oblik visokega krasa se začnejo v 19 . stoletju na Klasičnem krasu . 
Vse od takrat so zanje značilna obdobja stagnacij in obdobja napredkov . 
Za prvo obdobje je značilno spoznavanje značilnih morfoloških tipov , kot so npr . zaprte depresije , za katere se je uveljavil angleški termin " karst doline " . 
Kasneje so reliefne oblike srednjih širin primerjali z oblikami drugih klimatskih con , predvsem tropskega in subtropskega krasa . 
V zadnjih desetletjih so objavljene številna dela , ki temeljijo na morfometriji , raziskavah zapolnitev in modelih razvoja kraških reliefnih oblik . 
Ugotavljajo , da razvoj kraških reliefnih oblik v srednjih geografskih širinah ni zgolj posledica kemične erozije , pač pa tudi drugih procesov preperevanja , kot so npr . krioklastični in drugi periglacialni procesi . 
Pregled sodobne literature kaže , da večina raziskav krasa poteka na drugih področjih , kot so speleogeneza , hidrogeologija , sedimentologija , geokemija , mineralogija , nenavadne reliefne oblike . 
Le malo del se posveča kraškim reliefnim oblikam , med temi pa so redka dela , ki obravnavajo celoten nabor oblik v kraški morfološki enoti . 
Reliefne oblike lahko obravnavamo z različnih vidikov , kot na primer: a) v geodinamičnem kontekstu razvoja določenega gorovja , b) kot del kompleksnega ekološkega sistema , c) v okviru modelov , ki temeljijo na modernih geomorfoloških konceptih . 
A le celosten pogled na površinske reliefne oblike v neki morfološki enoti bo prinesel napredek v razumevanju . 
Celovite interdisciplinarne študije , ki temeljijo na modernih metodah , bodo prinesle nove izzive tako na področju krasoslovja , kot tudi širše v vedah o okolju . 
Ključne besede: trendi v raziskovanju krasa , reliefne oblike , kras srednjih geografskih širin , kraške morfološke enote . 
