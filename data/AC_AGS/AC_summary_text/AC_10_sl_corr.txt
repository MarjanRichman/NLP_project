Floristična in funkcionalna primerjava kraških pašnikov in kraških travnikov severnojadranskega Krasa
Predstavljamo rezultate raziskave , v kateri smo primerjali vrstno pestrost , floristično in funkcionalno sestavo med dvema tipoma suhih travišč (razred Festuco-Brometea) severnojadranskega Krasa – kraškimi pašniki (zveza Satureion subspicatae) in kraškimi travniki (zveza Scorzonerion villosae) . 
Za kraške pašnike so značilna plitka kamnita tla z bazično kemijsko reakcijo in suhe ter tople razmere , medtem ko so kraški travniki razviti na globljih in bolj hranilnih tleh , z več vlage , kemijska reakcija tal pa je nevtralna do zmerno kisla . 
Podatki so obsegali tabelo s 100 fitocenološkimi popisi kraških pašnikov in travnikov ter matriko s 15 funkcionalnimi potezami , določenimi za 180 rastlinskih vrst . 
Ugotovili smo visoko vrstno pestrost proučevanih travišč , hkrati pa ni bilo najdenih statistično značilnih razlik v vrstni pestrosti med kraškimi pašniki in kraškimi travniki . 
Razlike v floristični sestavi smo ugotavljali z DCA analizo , ki je potrdila jasne razlike med obema vegetacijskima tipoma in nakazala , da se vrstna sestava popisanih sestojev spreminja vzdolž gradientov vlažnosti in hranilnosti tal . 
Ugotovili smo tudi razlike v funkcionalnih potezah rastlin med kraškimi travniki in pašniki . 
Na osnovi nekaterih funkcionalnih potez (zlasti višjih SLA , nižjih LDMC vrednosti) lahko sklepamo , da so kraški travniki bolje založeni s hranili . 
Kraški pašniki imajo v primerjavi z njimi več počasi rastočih vrst s kombinacijo potez (npr . nizke SLA in visoke LDMC vrednosti , zgodnje cvetenje , rozete) , ki jih razlagamo kot strategija izogibanja motnji (npr . paši) v slabo produktivnih habitatih . 
Tudi nižja deleža kompetitorskih vrst (C) in ruderalk (R) ter hkrati višji delež stres-toleratork (S) na kraških pašnikih potrjujejo , da so v teh habitatih bolj stresne razmere kot na kraških travnikih , kar je po vsej verjetnosti posledica slabše preskrbljenosti rastlin z vodo in hranilnimi snovmi zaradi kamnitih in plitkih tal . 
Zaključimo lahko , da obstajajo značilne razlike v floristični in funkconalni sestavi med kraškimi travniki in pašniki kot posledica razlik v rabi (košnja in paša) ter razlik v okoljskih dejavnikih . 
Ključne besede: suha travišča , funkcionalne poteze rastlin , Festuco-Brometea , JZ Slovenija , DCA analiza , CSR strategije rastlin . 
