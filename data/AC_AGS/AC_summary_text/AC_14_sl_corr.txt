Študij značilnosti vadoznega toka in njegovega vpliva na delovanje kraških izvirov: primer kraškega sistema pri Postojni , Slovenija
V treh izbranih curkih v Postojnski jami v JZ Sloveniji in v bližnjem izviru Korentan , ki generalno gledano pripada istemu kraškemu vodonosniku , smo v 15-minutnih intervalih merili pretok in specifično električno prevodnost . 
Istočasno so bili merjeni meteorološki parametri v Postojni in ocenjene vrednosti efektivne infiltracije . 
Na osnovi primerjave pridobljenih podatkov za obdobje hidrološkega leta 2003–2004 smo proučevali vpliv vadozne cone na značilnosti toka podzemne vode v krasu in na delovanje kraškega izvira . 
Najvišji pretoki izvira Korentan so posledica pretakanja vode v vadozni coni skozi sistem razpok z različno prepustnostjo , še posebej pomemben pa je prispevek vode iz con zelo slabe prepustnosti . 
Ena najpomembnejših ugotovitev je , da je v razmerah , ko je vadozna cona dobro namočena , mreža drobnih razpok hidravlično povezana . 
To omogoča celostno reakcijo sistema na tlačni pulz , ki ga ustvarijo infiltrirane padavine . 
Po drugi strani pa je podrobna primerjava efektivne infiltracije in pretokov pokazala , da se v sušnih obdobjih z nizko stopnjo zasičenosti vadozne cone pretežni delež infiltriranih padavin uskladišči v sistemu in samo najbolj prepustne razpoke omogočajo hiter prenos impulza napajanja proti izviru . 
Poleg tega smo s primerjavo merjenih pretokov in specifične električne prevodnosti analizirali razmere dejanskega masnega toka vode skozi kraški sistem . 
Ključne besede: kraški vodonosnik , vadozna cona , Postojnska jama , izvir Korentan , Slovenija . 
