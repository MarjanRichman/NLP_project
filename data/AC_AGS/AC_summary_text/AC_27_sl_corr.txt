Dolenjski podtalni kamniti gozdovi in drugi kraški pojavi , odkriti pri gradnji avtocestnega odseka Hrastje – Lešnica
Članek obravnava raziskave plitvega dolenjskega krasa med gradnjo avtocestnega odseka med vasema Hrastje in Lešnica . 
Raziskave med gradnjo so se tudi tokrat izkazale kot zelo koristne , saj smo prišli do številnih novih in dopolnjujočih zaključkov o razvoju tega , za Dolenjsko značilnega krasa . 
Ne nazadnje se je spet izpostavil pomen sodelovanja krasoslovcev pri načrtovanju večjih posegov v kraško površje in spremljava del . 
Raziskovali smo svojevrstno oblikovanost kraškega površja , ki jo predstavljajo predvsem velike površine kamnitih gozdov ter značilno zakrasevanje pod debelimi plastmi naplavin . 
Ključne besede: kamniti gozdovi , podtalno oblikovanje karbonatnih kamnin , dolenjski kras , Slovenija . 
