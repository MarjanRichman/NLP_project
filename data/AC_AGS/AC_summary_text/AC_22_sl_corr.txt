Podzemne vode Dinarskega krasa v Srbiji in Sloveniji – primerjava trenutnega stanja , izrabe , varovanja in potenciala . 
Dinarski kras je največje zvezno kraško območje v Evropi . 
S svojim skrajnim severozahodnim in vzhodnim robom sega na območje Slovenije in Srbije . 
Kraški vodonosniki znotraj njega predstavljajo pomemben vodni vir v obeh državah , zato smo se s ciljem iskanja najboljših rešitev pri njihovem raziskovanju ter načrtovanju izrabe in varovanja odločili za primerjavo značilnosti kraških vodnih virov in pristopov k upravljanju s kraškimi vodonosniki . 
Pokazale so se različne značilnosti kraških vodonosnikov , ugotovljene pa so bile razlike in podobnosti pri uporabi raziskovalnih metod , načinih izrabe in varovanja . 
Ugotovitve smo povzeli v tabeli , ki vključuje najpomembnejše parametre kraških vodonosnih sistemov in raziskovalne metode , ki se pri njihovem proučevanju uporabljajo na območju Dinarskega krasa v Srbiji in Sloveniji . 
Kot primer dobre prakse je v članku za vsako študijsko območje predstavljen po en študijski primer . 
V slovenskem delu je na osnovi bogatih izkušenj s sledilnimi poskusi z umetnimi sledili izpostavljen pomen te raziskovalne metode za raziskovanje kraških vodonosnikov , povzete pa so tudi smernice za njihovo bolj učinkovito uporabo . 
V srbskem prispevku opisana študija odkrivanja vira onesnaženja v zaledju pomembnega vodnega vira in izdelave predloga njegove sanacije predstavlja primer učinkovitega pristopa k reševanju tovrstnih problemov na kraških območjih . 
Ključne besede: kraški vodni viri , količina in kakovost podzemne vode , raziskovalne metode . 
