Pomožne metode za ocenjevanje efektivne poroznosti ter reguliranje kraških vodonosnikov
Regulacija kraškega vodonosnika obsega inženirsko posredovanje z namenom nadzorovati pretok voda ter upravljati vodne zaloge.
Eden najpomembnejših pogojev za izvedljivost in uspešnost regulacijskih projektov je prava ocena efektivne poroznosti vodonosnika (uskladiščenje) ter akumuliranih zalog podzemne vode.
Ta članek je osredotočen na nekaj določenih metod, ki lahko prispevajo k zanesljivi oceni obsega in prostornine efektivnega uskladiščenja v krasu: potapljaške raziskave jam, merjenje votlin s kamero, stohastične analize pretočnega režima in 3D modeliranje kraške notranjosti.
Opisane so aplikacije teh metod na izbranih testnih območjih v črni gori, Alžiriji in Srbiji.
Te metode so bile uporabljene kot del raziskovalnega programa, ki je bil izveden v zaledju največjega izvira karpatskega krasa v Srbiji, izvira Mlava.
Rezultati dobljeni s stohastičnimi analizami pretočnega režima na izviru, potapljaškimi raziskavami izvirskega sifona in 3D modeliranjem za rekonstrukcijo mreže kanalov v kraški notranjosti, so še posebej pomembni.
Ključne besede: regulacija kraškega vodonosnika, efektivna poroznost, jamarsko potapljanje, snemanje s kamero, stohastične analize, 3D kanalsko modeliranje.
