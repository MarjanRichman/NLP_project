Onesnaženje podzemnih voda v kraških območjih jugozahodne Kitajske ter predlogi za preprečevanje nadaljnjega onesnaževanja Približno 33% Kitajske je kraške . 
Najbolj obsežne kraške pokrajine se nahajajo v jugozahodni Kitajski in se raztezajo preko okoli 540 . 000 km2 ozemlja . 
V jugozahodni Kitajski se nahajajo nekatere najbolj tipične kraške pokrajine sveta in zelo pomembne zaloge kraške vode , ki je visoke kakovosti . 
Kakovost voda pa je zaradi hitrega razvoja države ogrožena
z različnimi tipi onesnaženja . 
V letih 2008 in 2009 so bile izvedene podrobne terenske in laboratorijske raziskave v petih provincah , vključujoč mnoga mesta jugozahodne Kitajske . 
Predmet raziskave je bilo 83 izvirov in podzemnih rek . 
Vzorci voda so bili analizirani v laboratoriju , da bi določili vsebnost glavnih ionov . 
Glede na vire onesnaženja so bili razpoznani štirje osnovni tipi onesnaževanja vodonosnikov: podeželsko in kmetijsko onesnaževanje , onesnaževanje iz urbanih centrov in industrije , onesnaženje iz rudarskih dejavnosti ter onesnaženje ob nesrečah . 
Za vsak tip onesnaževanja je bolj podrobno predstavljenih nekaj reprezentativnih primerov ter opisan njihov vpliv na okolje . 
Predlagani so varovalni ukrepi za preprečevanje onesnaževanja kraških voda ter ukrepi za celotno upravljanje s kraškimi vodnimi viri v jugozahodni Kitajski . 
Ključne besede: kraški vodonosnik , podzemna reka , onesnaženje podzemnih voda , varovalni ukrep , jugozahodna Kitajska . 
