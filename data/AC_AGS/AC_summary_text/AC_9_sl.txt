Termomineralne vode krasa Notranjih Dinaridov
Dinaridi so največje zvezno kraško območje v Evropi.
Z geotektonskega vidika so razdeljeni na Zunanje, Centralne in Notranje Dinaride, ki se raztezajo preko ozemelj Slovenije, Hrvaške, Bosne in Hercegovine, Srbije in črne Gore.
Na območju Notranjih Dinaridov so bili zabeleženi številni pojavi termomineralne vode, njihove količinske in kakovostne značilnosti, osnovni razvojni tipi, starost termomineralne vode Notranjih Dinaridov, razpoložljive količine za hidrogeotermomineralno energijo, balneološki potencial in možnost za racionalno večnamensko izrabo.
Hidrokemične in izotopske metode so bile uporabljene za analizo razvojnega tipa in starost kraških termomineralnih voda, in za izračun primarnih temperatur v vodonosnih plasteh (geoteralnih rezervoarjih) je bila uporabljena geotermometrska metoda.
Izvedena študija je pokazala, da termomineralne vode, ki se nahajajo v karbonatnih sedimentih mezocojske starosti, označujejo temperature med 15.5°C (Knežina Ilidža) in 75°C (Bogatić), so najpogosteje tipa HCO-Ca, Mg z nevtralno do šibko alkalno reakcijo in mineralizacijo pod 1 g/l.
Kraške termomineralne vode Notranjih Dinaridov so najpogosteje povezane z geotermalnimi sistemi, ki so se oblikovali v karbonatnih sedimentih in so prekriti s slabo prepustnimi kamninami.
Občasno se nekatere kraške termomineralne vode zaradi hidravličnih povezav mešajo s tistimi, ki so nastale v sedimentarnih bazenih.
Tako ni mogoče natančno določiti le enega geotermalnega sistema, od koder vode izvirajo.
Skupni geotermalni potencial termomineralnih voda Notranjih Dinaridov je okoli 160 Mw.
Poleg geotermalnega vidika, so te vode pogosto izrabljene v balneološke namene, za wellness programe in za ustekleničenje.
Stopnje raziskovalnih aktivnosti in s tem načini izrabe so zelo različni.
Glede na število znanih virov in njihovega potenciala lahko z gotovostjo trdimo, da se bo v prihodnosti izraba termomineralnih voda, ki se pojavljajo na krasu Notranjih Dinaridov občutno povečala.
Primer večnamenske izrabe termomineralne vode v zdraviliškem kraju Pribojska Banja nakazuje te možnosti.
Ključne besede: kras, Notranji Dinaridi, termomineralna voda, večnamenska izraba.
