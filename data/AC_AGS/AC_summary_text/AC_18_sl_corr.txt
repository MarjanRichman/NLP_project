Starost kraškega reliefa v zahodni Sloveniji
Starost krasa lahko določimo s trenutkom , ko so bile kraške kamnine dvignjene iz morja . 
Drugi način opredelitve starosti krasa je z datiranjem reliefnih oblik ali skupin reliefnih oblik . 
Planoto Kras sestavlja vrsta zelo različnih reliefnih oblik , ki so nastale v različnem času , vendar so se zaradi posebnosti razvoja krasa ohranile in sobivajo v sedanjem reliefu . 
Na planoti , ki se počasi dviguje se hidrološke cone in kraško površje pomikajo navzdol . 
Vodotoki s strani so prenehali dotekati na kras in nekdanje v višini talne vode nastalo uravnano površje so razčlenile številne vrtače . 
Na robu krasa so vrezane slepe doline , nekatere od njih kažejo sledove tudi recentnih tektonskih premikov . 
Zniževanje reliefa zaradi korozije je razgalilo jame , ki so se oblikovale globoko pod površjem in ustvarilo brezstrope jame , ki so postale del današnje topografije površja . 
Z morfološko primerjavo brezstropih jam , slepih dolin in uravnav in datiranjem sedimentov ter upoštevanjem starosti tektonskih faz lahko rekonstruiramo razvoj reliefa in ocenimo starost kraške pokrajine . 
Ključne besede: kras , morfologija , starost , Kras , Slovenija . 
