Hipogene jame v zahodni Umbriji (osrednja Italija)
V članku opisujemo tri kraška območja v Umbriji (osrednja Italija) v bližini Perugie . 
Kraške oblike v jamah in debeli sloji kvartarnega lehnjaka pričajo o procesih povezanih z izhajanjem CO2 in H2S . 
Obravnavamo geološke in hidrogeološke značilnosti območja v povezavi z morfologijo in porazdelitvijo podzemnih rovov . 
Velikost in geometrija jamskih sistemov na območju je zelo spremenljiva , od enostavnih kanalov do kompleksnih sistemov , ki so verjetno rezultat hipogene speleogeneze . 
Na območju severno od Peruggie je več jam v slabo zakraselih lapornatih apnencih . 
Razvoj rovov je potekal pretežno v freatičnih pogojih vzdolž razpok . 
Na razvoj teh jam je verjetno vplival dotok CO2 iz globin . 
Sistem Pozzi della Piana je razvit v kvartarnih lehnjakih zahodno od mesta Todi . 
Gre za 2500 m dolg sistem , katerega rovi so razviti vsaj v dveh etažah . 
V jami najdemo veliko stropnih kupol , slepih brezen in drugih freatičnih oblik . 
Razvoj jam je tu verjetno povezan z odlaganjem lehnjaka iz prenasičene vode bogate s H2S . 
Na območju Parrana je več sto metrov dolg jamski splet , ki se razteza na različnih višinah na obeh straneh manjše soteske . 
Geometrija jamskih rovov je pestra , od enostavnih kanalov do razvejanih rovov , anastomoznih galerij in brezen , ki sekajo gladino podtalnice s temperaturo 26°C , veliko koncentracijo CO2 (0 , 1 atm) H2S (10 mg / l) . 
O hipogenem razvoju pričajo številne oblike (gobasti spleti , korozijske kotlice , stropne kupole) in plasti sadre , ki nadomeščajo raztopljen apnenec . 
Jamske oblike , ki kažejo na hipogeno speleogeneze najdemo v številnih jamah v Apeninih . 
V sistemu Monte Cucco in Frasasi so prisotne fosilne in aktivne hipogene oblike , ki so v drugačnem kontekstu nastale s podobnimi procesi . 
Ključne besede: speleogeneza , hipogene jame , H2S , CO2 , Italija . 
