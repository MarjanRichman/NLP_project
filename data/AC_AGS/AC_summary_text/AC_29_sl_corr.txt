Vršaji na kontaktnem krasu: primer iz Matarskega podolja , Slovenija
Na slovenskem krasu je več različnih tipov kontaktnega krasa . 
Najpogostejši je ponorni tip kontaktnega krasa , ki se navadno pojavlja med fliši in apnenci . 
Najdaljši kontakt te vrste v Sloveniji je na območju Matarskega podolja v zahodni Sloveniji , kjer se pojavljajo mnoge kraške kotanje , ki so značilne za kontaktni kras . 
Na severozahodnem delu Matarskega podolja se pojavljata dva tipa vršajev . 
En vršaj z aktivnim procesom sedimentacije rečnih nanosov na površju in ima obliko , ki je značilna za vršaje v fluvialnem geomorfnem sistemu . 
Drug tip predstavljajo reliktni vršaji na kontaktnem krasu . 
To so površinske oblike podobne vršajem na karbonatni matični podlagi . 
Njihov nastanek je vezan na postopno denudacijo rečnih naplavin na območjih , ki so jih prekrivali vršaji , in kemično denudacijo karbonatne matične podlage . 
Podrobneje so bile proučene geomorfne oblike in procesi na vršajih ter vpliv vršajev na razvoj kontaknega krasa . 
Ključne besede: kontaktni kras , kras , vršaji , reliktni vršaji , Matarsko podolje . 
