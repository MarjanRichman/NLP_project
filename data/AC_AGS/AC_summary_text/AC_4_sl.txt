Adsorpcijsko obnašanje arzena v kraških podzemnih tokovih in analiza glavnih komponent spremenljivk, ki vplivajo nanj: primer podzemnega toka Lihu, provinca Guangxi, Kitajska
Arzen (As) je nevaren onesnaževalec, ki ogroža ekološko stanje voda in zdravje ljudi; še posebej v krasu zaradi njegovih edinstvenih hidrogeoloških značilnosti.
Z namenom pojasnitve reakcijskih mehanizmov arzena v kraških podzemnih tokovih so bile z uporabo ICP-MS in xRF opravljene fizikalno-kemijske analize kraške vode in sedimentov v podzemnem toku Lihu na jugozahodu Kitajske.
Rezultati kažejo, da večino skupnega arzena predstavlja anorganski arzen, organski arzen, vključno z monometil arzenovo kislino (MMA) in dimetil arzenovo kislino (DMA), pa ni bil zaznan.
Zaradi redukcijskega okolja v podzemnem toku prevladuje As(III), ki predstavlja 53 % anorganskega tipa.
Pojavilo se je adsorpcijsko obnašanje arzena in deleži As, As(III) in As(V) so se zmanjšali za 51 %, 36 % in 59 % na 25,6 km dolgem podzemnem toku Lihu.
Z namenom določitve najpomembnejših faktorjev, ki vplivajo na procese adsorpcije arzena v tej podzemni reki, je bila uporabljena analiza glavnih komponent v SPSS in Minitab.
V vodah proučevanega območja sta kalcij in hidrogenkarbonat glavna faktorja, ki vplivata na adsorpcijo arzena, predvsem zaradi visoke vsebnosti kalcija in alkalnosti v kraških vodah.
Ta ugotovitev je značilna razlika v primerjavi z raziskovalnimi rezultati za nekraško območje.
Ključne besede: kraški podzemni tok, sediment, arzen, faktorji vpliva, analiza glavnih komponent.
