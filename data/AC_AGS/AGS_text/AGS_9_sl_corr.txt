Rekonstrukcija pleistocenskih ledenikov na Durmitorju v Črni Gori
IZVLEČEK: Durmitor leži v jugovzhodnem delu dinarskega gorstva v Črni Gori . 
V pleistocenu so bili na njem številni ledeniki , ki so se spuščali k sosednjim kraškim planotam . 
Na vrsto ledenikov , njihovo številčnost in smeri gibanja sta najbolj vplivala geološka sestava (karbonatna osnova) in predledeniški kraški in delno fluvialni relief . 
V dveh obdobjih intenzivne poledenitve se je spreminjala površina , ki so jo preoblikovali ledeniški procesi . 
V obdobju močnejše poledenitve , so ledeniki pokrivali 54 % ozemlja , medtem ko so ob šibkejši poledenitvi zavzemali okrog 36 % površine Durmitorja . 
V zadnjem obdobju poledenitve je prevladoval krnični tip poledenitve . 
KLJUČNE BESEDE: geografija , poledenitev , rekonstrukcija ledenikov , pleistocen , Durmitor , Dinarsko gorstvo , Črna Gora
1 Uvod
Gora Durmitor leži v zahodnem delu Balkanskega polotoka (Slika 1) . 
Sodi v zahodno cono mlajših nagubanih gorovij , dinarske skupine . 
Leži v jugovzhodnem delu Dinarskega gorstva , v severnem delu Republike Črne Gore . 
V širšem smislu pripada povodju reke Drine , v ožjem pa predstavlja razvodje med rekama Taro in Pivo . 
Durmitor je edinstvena in jasno opredeljena morfološka celota , ki jo obdajajo visoke kraške planote višine od 1400 do 1600 m n . v . 
Meja planote in gorskega masiva je obenem tudi morfološka meja Durmitorja , ki se le v severnem delu gore spusti do 1100 m n . v . , do kotanje Sušiškega jezera . 
Najvišji deli gore presegajo višino 2400 m n . v . 
(Bobotov kuk 2522 m n . v . ) , oziroma so višji od okoliških planot od 900 do 1100 m . 
Tako opredeljena gora Durmitor ima površino 123 km2 (Djurović 1996) . 
Litološka sestava Durmitorja je precej enostavna (Mirković 1983) (Slika 2) . 
Sestavljajo ga karbonatne kamnine različne sestave in starosti , klastične kamnine pa so večinoma le redek pojav . 
Med karbonatnimi kamninami najpogostejši je apnenec , v manjši meri pa se pojavljajo tudi dolomiti . 
Najbolj pogosto so predstavljeni z masivnimi in plastnatimi apnenci triasne in kredne starosti . 
V plastnatih apnencih je pogost rožnati apnenec tipa scaglia rossa . 
V karbonatnem kompleksu kamnin posebno mesto zasedejo kredno-paleogeni sedimenti , takoimenovan durmitorski fliš . 
To so ploščaste in plastnate breče apnenca , plastnati peščeni apnenci , laporasti apnenci , laporji in peščenjaki . 
Kljub tej petrološki raznovrstnosti vseeno prevladujejo različne vrste karbonatov , ki se bistveno ne razlikujejo od drugih kamnin karbonatnega kompleksa . 
Klastične kamnine so nastale največ med triasom , predstavljene pa so s kremenovimi peščenjaki , peščenimi apnenci in podobno . 
Na Durmitorju zavzemajo malo površine . 
Temu kompleksu pripadajo tudi andeziti , srednje triasne starosti . 
Prisotni so na manjšem prostoru in sicer pod Crveno gredo , pri Barnem jezeru in pri Bosači (Živaljević in ostali 1989) . 
Durmitor pripada k dvema tektonskima enotama . 
Njen jugozahodni del gore sodi k Kučki tektonski enoti (Prutaš , Vjetrena brda , Dobri do , Sedlena greda , Stožina , Ružica , Lojanik , Bolj) in Durmitorski tektonski enoti , ki obsega ostali del gore . 
Prek sedimentov Kučke tektonske enote od severovzhoda reversno se je gibala Durmitorska tektonska enota vzdolž vznožja Ranisave (Živaljević in ostali 1989) . 
Na podlagi instrumentalnih merjenj (Hidrometeorološka letna poročila) in statističnih izračunov je bilo ugotovljeno , da je srednja letna temperatura zraka v Žabljaku (1450 m n . v . ) 4 , 7 °C (obdobje med 1958–1993) . 
Srednja mesečna temperatura zraka v Žabljaku v najbolj mrzlem mesecu januarju je –4 , 3 °C , v najtoplejšem mesecu juliju pa 14 °C . Na podlagi izračunov (temperaturnega gradienta) smo ugotovili , da je sodobna srednja letna temperatura zraka na največjem delu gore pozitivna . 
Šele na višinah čez 2450 mn . v . srednja letna temperatura je negativna , za najvišje predele pa znaša –0 , 5 °C (Djurović 1996 , 91) . 
Na podlagi podatkov iz 12 padavinskih postaj smo analizirali količine padavin za obdobje med letoma 1958 in 1993 (Djurović 1996 , 100) . 
Najbolj odločilna dejavnika , ki določata količino padavin , sta položaj gore glede na prevladujočo smer vlažnih zračnih gmot in nadmorska višina . 
Ta dejavnika sta brez pomembnejših sprememb obstajala tudi med pleistocenom . 
Sodobna razporeditev in prostorska razmerja količin padavin so zelo bistveni za razumevanje nastanka ledenikov na Durmitorju v pleistocenu . 
Na območjih , ki ležijo v smeri prevladujočih zračnih gmot , se v veliki meri povečuje količina padavin . 
Zaradi vsega navedenega , prejemajo jugozahodna pobočja Durmitorja tudi do 60 % več padavin kot območje Jezerske planote in severovzhodnih pobočij gore . 
Za osrednja , najvišja gorska območja , je bilo izračunano , da prejmejo letno okoli 2600 mm atmosferskih padavin . 
Letna količina padavin se rahlo zmanjšuje v smeri proti jugozahodu in sicer do okoli 2000 mm , količina padavin pa je še nižja na kraških planotah , ki obdajajo Durmitor na vzhodu , zahodu in severu . 
Tu letno pade okoli 1200 mm padavin . 
2 Metodologija rekonstrukcije
Na podlagi rezultatov iz predhodnih raziskovanj , kakor tudi na podlagi rezultatov sodobnih raziskovanj , je bila rekonstruirana podoba obsega ledeniškega pokrova , smeri gibanja in tipov ledenikov ter intenziteta glaciacije tekom pleistocena . 
Rekonstrukcija je opravljena na podlagi ledenišnih oblik , ki so ohranjene v reliefu Durmitorja . 
To so predvsem erozivne oblike – krnice in valovi . 
Razen njih , so bile pri ugotavljanju gibalne smeri ledenika in glacialnih faz , koristne tudi mutonirane kamnine , nunataki (več vrhov , ki se dvigujejo nad ledenikom) in ledeniški sedimenti . 
Za rekonstrukcijo so veliko manj pomembni ledeniški sedimenti in akumulacijske oblike: til oziroma morenski material in ledeniške morene . 
Za to sta dva vzroka: v zadnjem obdobju obstoja so ledeniki lezli z gora in so se razlivali čez gorske planote , ki obdajajo Durmitor , zato so na gorovju ohranjeni samo na posameznih mestih . 
Drugi razlog je v hitrem lateralnem spreminjanju ledeniških sedimentov v fluvialne , s tem pa se izgubi možnost za natančno genetsko opredelitev , to pa bistveno vpliva na končno rekonstrukcijo . 
Za identifikacijo oblik smo uporabili aero-foto posnetke v merilu 1 : 25 000 , za prikaz prostorskih razmerij pa so uporabljene topografske karte v enakem merilu . 
Polega tega smo z neposrednim terenskim opazovanjem preverili vse podatke , ki so bili dobljeni z daljinskim zaznavanjem . 
Ob rekonstruiranju ledenika smo posebno pozornost posvetili številnim dejavnikom , ki so vplivali na nastanek in spreminjanje pleistocenskega ledeniškega pokrova na Durmitorju . 
To pa je , predvsem , izgled preglacialnega reliefa , geološka sestava terena , ki pa je bila podvržena glacialnemu procesu , tipu ledenika , naklon pobočij , ekspoziciji pobočij , smeri gibanja vlažnih zračnih gmot , naklonu padavin , postglacialnim procesom ipd . 
Posebno pozornost smo posvetili možnim napakam ob določanju genetske pripadnosti analiziranih oblik in sedimentov (Djurović 2007 , 5) . 
3 Rezultati dosedanjih raziskav
Raziskave pleistocenske ledeniške morfologije Durmitorja , ugotavljanje smeri gibanja ledenika , obsega poledenitve so se začele na koncu 19 . stoletja . 
Prve raziskave o sledovih poledenitve na tem gorovju je med letoma 1897 . in 1888 . opravil J . Cvijić . 
Izidi teh raziskovanj so številni prispevki , ki so bili objavljeni med letoma 1899 . in 1926 . 
(Cvijić 1899; 1903a; 1903b; 1913; 1926) . 
Rezultate Cvijićevih preučevanj poledenitve Durmitorja lahko strnemo v nekaj glavnih tez:
• sledovi poledenitve na Durmitorju sodijo med mlajšo poledenitev tega dela Balkanskega polotoka;
• na Durmitorju je bilo ena poledenitveno obdobje s tremi stadiji , kar ustreza virmski poledenitvi na Alpah;
• so na tem območju trije tipi ledenikov: dolinski , krniški (ledeniške kape) in pobočni (ledeni pokrovi) . 
Cvijićev »krniški tip ledenika / poledenitve« je prisoten na območjih , ki jih sestavlja apnenec . 
V obdobju pred poledenitvijo je nastajal kraški relief . 
Ko pa je poledenitveni proces zamenjal kraškega , so nastali ledeniki v kraških reliefnih oblikah . 
Med kraškimi oblikami so uvale najbolj vplivale na razvoj ledenika , saj je v njih prihajalo do kopičenja ledu , širjenja ledenika , do njihovega upočasnjenega gibanja in pa do inverznega gibanja ledenika pri izhodu iz uval . 
Prav tako so bili pogosti prelomi v vzdolžnem prerezu ledenika , kakor tudi valovi , ki so nastali zaradi gibanja ledenika . 
Ti prelomi niso posledica poledenitvenega , temveč kraškega procesa (Cvijić 1889 , 1913) , ki se je prek ledenika odslikoval na površje . 
Drugi pomemben raziskovalec tega prostora je bil B . Milojević , ki je v študijah zajel tudi probleme pleistocenske poledenitve Durmitorja (Milojević 1937; 1950; 1950a; 1951) . 
Posredoval je naslednje ugotovitve o poledenitvi Durmitorja:
• ugotovil je , da sta bili dve poledenitvi , starejša riška in mlajša würmska;
• v okviru würmska poledenitve so bili trije stadiji;
• med dvema poledenitvama ni bilo krniške zaledenelosti celotne Jezerske planote , temveč je krniški ledenik nastajal le z združevanjem ledenika Ališnica , Dobri do , Savin do in ledenika Korito , ki se je gibal proti Tari kot dolinski ledenik . 
Za tem obdobjem je nastopila dolga prekinitev raziskav poledenitve Durmitorja in šele v 70-tih 20 . stoletja so spet nadaljevali raziskave . 
K preučevanju poledenitve so pristopili z novega metodološkega stališča in z uporabo aero-foto posnetkov . 
Ugotovili so , da je poleg krniškega ledenika , ki je obstajal na Jezerski planoti , obstajal tudi krniški ledenik Todorov , ki pa je tekel proti Pivi (Marović in Marković 1972) . 
Podrobna študija o geološki sestavi Durmitorja , Pivske gore in Volujka je zajela preučevanja tudi pleistocenskih in kvartarskih sedimentov (Mirković 1983 , 81) . 
V njej pa manjka podrobna razčlenitev starosti in nastanka najmlajših sedimentov na tem prostoru . 
Med obsežnimi geološkimi raziskavami za potrebe izdelave osnovne geološke karte so skromno pozornost posvetili ledeniškim sedimentom , ki so jih največ ugotovili na Jezerski planoti , medtem ko jih na Durmitorju niso našli (Živaljević in ostali 1989) . 
Zato smo v okviru obsežnih geomorfoloških raziskav visokogorskega krasa Durmitorja smo opravili tudi podrobna preučavanja sledov pleistocenskih ledeniških oblik . 
Z uporabo aero-foto posnetkov in z neposrednim terenskim raziskovanjem smo opravili rekonstrukcijo ledeniških oblik in smo izločili krnice in ledeniške grbine kakor tudi druge ledeniške oblike na tem gorovju . 
Izločili smo površine , ki so bile podvržene dolgotrajnemu in kratkotrajnemu vplivu poledenitvenega procesa , da bi pojasnili nastanek visokogorskega krasa na tej gori (Djurović 1996 , 53) . 
Na podrobni geomorfološki karti ledenika Debeli namet in njegovega neposrednega okolja smo prikazali osnovne lastnosti sodobnega ledeniškega procesa na tej gori . 
V okviru te študije smo pokazali dve ledeniški razpoki in ledeniško mizo , ki so se pojavili med letom 1993 na ledeniku . 
Na podlagi razpok v ledeniku smo ugotovili debelino ledenika . 
Prav tako smo naredili navpični prerez (Djurović 1999 , 579) . 
Z radiometrijsko metodo raziskovanja , z gama spektrometrijo in z beta aktivnimi merjenji smo z lahko stari del ledenika razlikovali od njegovega dinamičnega , premikajočega se dela ter od ledu v jami (Ledena) na Durmitorju . 
Z gama spektrometrsko metodo nismo mogli potrditi obdobje 1963 . 
AD radiometrijske reference horizonta iz naravne ledene mase lednjaka Debeli namet (Kern in ostali 2006 , 70) . 
Morene ledenika Debeli namet so bile predmet raziskovanj in ugotavljanja podnebnih sprememb . 
Z lihenometrično metodo smo ugotovili , da sta poslednji dve moreni iz 1878 in 1904 leta in da sta nastali zaradi podnebnih sprememb . 
Naše ugotovitve se ujemajo s podatki o povprečnih spremembah v vzhodnem Mediteranu (Hughes 2007 , 1593) . 
Sodobni ledeniški proces na Durmitorju smo obravnavali preko vpliva ekstremno visokih poletnih temperatur med letoma 2003 . in 2007 . 
Ugotovili smo , da so visoke poletne temperature vplivale na zmanjšanje obsega lednika Debeli namet , ne pa tudi na njegovo izginjanje (Hugnes 2008 , 259) . 
4 Ledeniki na Durmitorju
Z rekonstrukcijo smo ugotovili , da je na Durmitorju v pleistocenu obstajalo več ledenikov . 
Manjši ledeniki so se združili in so oblikovali velike ledenike med katerimi posebej izstopajo: ledenik Dobri do , ledenik Valoviti do , ledenik Sušica , ledenik Ališnica in Pošćenski ledenik . 
Prav tako so obstajali tudi drugi krajši ledeniki . 
Ledeniki so se med seboj razlikovali po tipu . 
Največ je bilo ledenikov dolinskega tipa , bili pa so tudi ledeniki v obliki pokrova ali kape . 
Zaradi apnenčaste sestave gorovja in razvitega predledeniškega kraškega reliefa je bil na Durmitorju pogost poseben tip poledenitve , ki jo je že J . Cvijić opredelil kot kraški tip poledenitve . 
Ledeniki so se z gora gibali v treh glavnih smereh in sicer: proti Jezerski planoti in soteski Tare , proti Pivski gori in soteski Pive ter proti dolini Komarnice . 
Gorovje je med poledenitvijo skoraj povsem pokrivala ledena odeja iz katere so štrleli le najvišji grebeni in vrhovi . 
4 . 1 Ledenik Dobri do
Ledenik Dobri do je bil največji ledenik na Durmitorju . 
Oblikoval se je v relativno odprtem predledeniškem prostoru dinarske smeri lege . 
Bil je 5 km dolg in okoli 2 km širok . 
Severni obod kotline gradijo visoki vrhovi Prutaš (2393 m n . v . ) , Šareni Pasovi (2236 m n . v . ) , Soa (2440 m n . v . ) , Zupci (2309 m n . v . ) , Bandjerna (2409 m n . v . ) in Milošev tok (2426 m n . v . ) . 
Pod temi vrhovi in grebeni se se oblikovala primarna mesta akumulacije ledu , oziroma primarni ledeniki: Duški ledenik in ledenik Vjetrena brda , ki sta najvišja kraka ledenika Dobri do . 
S spojitvijo teh dveh ledenikov , kakor tudi ledu z Lojanika , Bolja in Sedlene grede na območju današnjega Dobrog dola je nastalo ledeno polje iz katerega so se ledeniški kraki gibali v različne smeri . 
Pod južnim odsekom Prutaša se je na višini okoli 2050 mn . v . oblikoval sedelni Duški lednik , ki je prekrival celotno kraško planoto Duške police . 
Planoto je v južnem in zahodnem delu erodiral zahodni krak ledenika , ki se je ločil od ledenega polja v Dobrem dolu , njen vzhodni del pa je erodiral ledenik Zeleni vir . 
Zaradi erodiranosti roba kraške planote so se ledeniške gmote z nje lomile in je padale čez Duških valj proti ledeniku Zeleni vir , čez Žljeb proti zahodnemu kraku ledenika Dobri do , v zahodnem delu pa neposredno proti Todorovemu Dolu . 
Severno od ledenika Dobri do se je na južni strani grebena Šljeme–Bandjerna–Zupci oblikoval , na strukturno-kraški planoti (dotik Kučke in Durmitorske tektonkske enote) sedelni Ledenik Vjetrena brda . 
Iz omenjenega grebena se je zbirala ledena masa na planoti višine okoli 2150 m n . v . 
Led se je gibal v treh smereh . 
V obdobju močnejše poledenitve je ledena gmota vzdrževala ledenik Dobri do , v manjši meri pa tudi Pošćenski lednik . 
V obdobju manjše poledenitve se je ledenik gibal samo proti Dobremu dolu (Slika 3) . 
Iz sedelneg ledenika Vjetrena brda so se ločili trije ledeniški krakovi: ledeniški krak Zeleni vir , ledeniški krak Surutka in ledeniški krak Valoviti (južni) do . 
Od severnega dela sedleneg ledenika Vjetrena brda se je ločeval ledeniški krak , iz katerega je prav tako nastal samostojni ledenik Zeleni vir na prostoru med vrhovi Zubci (2309 m n . v . ) , Minin bogaz (2387 m n . v . ) in Lučin vrh (2394 m n . v . ) , na okoli 2030 m n . v . 
Od današnje kotanje jezera je Zeleni vir zavijal v južno smer in se prek treh pregibov ter Mliječnega in Urdenega dola zlival z ledenikom Dobri do . 
Ledeniški krak Surutka (2050 m n . v . ) se je lomil , potem ko je predrl greben Vjetrena brda in je tekel na polico Police , kjer pa se je pridružil ledeniku Dobri do . 
Ledeniški krak Valoviti (južni) do (2100 m n . v . ) se je zelo raznoliko gibal zaradi sprememb intenzitete poledenitve ter zaradi erozije apnenčaste osnove , ki je odpirala nove smeri gibanja ledu . 
Med močnejšo poledenitvijo se je lednik najprej gibal proti jugovzhodu , kjer je zadel ob Uvito Gredo (2199 mn . v . ) , manjši del pa se je prelival čez greben in se premikal proti ledenku Dobri do . 
Večji del je zavil proti vzhodu . 
S tem ločevanjem ledeniške mase na prostoru Uvite grede je začel nastajati večji nunatak . 
Pri nadaljnjem gibanju je ledeniški krak prilezel do nekaj kamnitih zobcev , potem se je razdrl na več delov in je oblikoval nekaj manjših nunatakov . 
Del ledu se je pomikal proti ledeniku Mali lomni do (1930 m n . v . ) , se zlil z njim in se pomikal proti osrednjemu delu Pošćenskega ledenika . 
Drugi del se je pomikal skozi Uvito ždrijelo do začetka Pošćenskega ledenika na mestu današnjega Valovitega jezera . 
V mlajšem obdobju se je Uvito ždrijelo razširilo , zaradi česar se je ledeniški krak v celoti pomikal po njem proti današnji kotanji Pošćenskega jezera . 
S tem je prenehal dotok ledu do ledenika Mali lomni do . 
Ta ledeniški krak je v današnji kotanji Valovitega jezera pa tudi pod njim odložil morensko gradivo in bočno moreno . 
Vendar je do dokončne spremembe smeri gibanja ledeniškega kraka Valoviti prišlo z erozijo grebena Uvite grede na območju Žleba . 
Led ni več dotekal v Pošćenski ledenik , gibanje celotne gmote ledeniškega kraka Valoviti (južni) do pa se je usmerilo proti ledeniku Dobri do . 
V zadnjem obdobju obstoja ledeniški krak se je sesul čez odsek (–200 m) , ki leži na koncu Žljeba . 
Ledenik ni imel moči , da bi se regeneriral in nadaljeval gibanje , pač pa se je tu stalil . 
Na mestu njegovega taljenja (1950 m n . v . ) so ohranjene in razmetane plasti morenskega materiala . 
V sodobnem reliefu so na območju Valovitega (južnega) dola in Uvite grede ohranjeni ostanki velikega valova ki ustreza močnejši poledenitvi (starejše obdobje poledenitve) in pa manjšega valova , ki je vrezan vanj in je nastal med mlajše obdobje poledenitve . 
Ledeniki , ki so pritekali z različnih strani , so na območju današnje kotanje Dobri do oblikovali ledeno polje . 
Pod njim se je led spet oblikoval v manjše krake (Slika 3) . 
Prvi se je gibal proti zahodu , čez sedlo na višini okoli 1880 m proti Todorovemu dolu in naprej proti soteski Pive . 
Drugi krak ledenika Dobri do se je gibal proti jugu med Bolja in Lojanika proti današnji dolini Komarnice . 
Prebijajoč se skozi najožji del (Klještine) je vrezal ledeniška ramena z obeh strani valova . 
Na podlagi tega smo sklepali , da se je gibal na okoli 1750 m . 
Tretji krak ledenika Dobri do je tekel proti jugozahodu med Boljo in Sedleno gredo proti Grabovici čez preval na višini okoli 1700 m n . v . 
Preval na zahodu je najvišji in ledna gmota se je čezenj gibala le med najmočnejšo poledenitvijo , oziroma relativno kratek čas . 
Gibanje ledu je bilo usmerjeno proti nižjim predelom na južni in jugovzhodni strani . 
Z zmanjšanjem intenzitete poledenitve ledenik pri Klještinah začenja dolbenje novega valova , nekdanje dno valova pa je ostane na višini 250 m (ledeniška ramena) . 
Tedaj je obenem prenehalo tudi gibanje ledu proti Grabovici . 
4 . 2 Ledenik Valoviti do
V osredju gorovja je bil severno od grebena Šljeme (2447 m n . v . )–Zupci (2309 m n . v . )–Soa (2440 m n . v . ) ledenik Valoviti do . 
Oblikoval je krnica nepravilne okroglaste oblike z dnom na višini okoli 2020 m n . v . in s pobočji , ki na severu segajo 2400 m n . v . visoko , na zahodu so v višinah med 2480 m n . v . in 2520 m n . v . na vzhodu pa 2200 m n . v . 
V severovzhodnem delu je rob krnice za okoli 70 m nižji na višini 2160 m n . v . 
Ko je akumulacija ledu dosegla kritično višino , oziroma višino nižjega robu , je prišlo do prelivanja ledene gmote prek Biljegovega dola , zatem pa proti jugovzhodu proti Lokvicam , kjer se je združila z Lokviškim ledenikom . 
Ledeniku Valoviti do se je pridružil tudi ledenik Ledeni do , ki je nastal pod visokimi grebeni Mininega bogaza (2387 m n . v . ) , Bandjerne (2409 m n . v . ) , Miloševega toka (2426 m n . v . ) in Terzinega bogaza (2303 m n . v . ) . 
Intenzivnost poledenitve smo lahko ugotovili na podlagi ledeniškega ramena , ki je za 150 m nižje od okolice . 
S spojitvijo ledenikov Valoviti do in Ledeni do je nastal Lokviški ledenik , ki se je pomikal proti severovzhodu in se je spuščal proti današnji kotanji Crnega jezera in Jezerski planoti . 
4 . 3 Ledenik Sušica
Eden najdaljših ledenikov na Durmitorji je ledenik Sušica , ki je nastal v 2 , 5 km dolgi in 1 , 5 km široki krnici z dnom na okoli 1680 m n . v . 
Odprta je v severozahodnem delu , z ostalih strani pa jo obdajajo visoki grebeni Planinice (2330 m n . v . ) , Soe (2522 m n . v . ) , Šarenih pasov (2248 m n . v . ) in Prutaša (2293 m n . v . ) . 
Velikost krnice ni le posledica ledeniške erozije , temveč tudi strukturnih razmer oziroma velikih narivov Kučke in Durmitorske tektonske enote . 
V severozahodnem delu , pri Skakalah , se je ledenik pomikal iz krnice proti dolini reke Tare in se je spustil do višine 1100 m . 
Ledenik Sušica je primer dolinskega tipa ledenika . 
K glavnemu ledeniku je dotekala led iz dveh kratkih ledenikov , ki sta nastala na severni strani grebena Prutaš–Šareni pasovi , in sicer v Prutaškem dolu (2010 mn . v . ) in v Škrčkem ždrijelu (1950 mn . v . ) . 
Ledenik iz Škrčkega ždrijela je pod krnico , na višini okoli 1850 m n . v . pustil niz moren . 
Oba ledenika sta bila viseča v razmerju do ledenika Sušice (Slika 6) . 
4 . 4 Ledenik Poljice
Na območju Donje in Gornje Poljice na višini 2250 m n . v . je na apnenčasti planoti nastal planotasti ledenik Poljice . 
Led se je s planote spuščal proti ledenikoma Sušica in Ališnica . 
Ob gibanju ledenik ni močno preoblikoval površja , saj so sosednji ledeniki močno erodirali planoto in jo še dodatno ločili od okolice (Slika 3) . 
4 . 5 Ledenik Štuoc
Na skrajnjem severnem delu Durmitorja je nastal še eden planotasti ledenik – Štuoc . 
Nastal je na višini okoli 2150 m n . v . na pliocenski kraški planoti . 
Ledena gmota se je s te planote gibala v vseh smereh in je napajala sosedjne ledenike . 
4 . 6 Podštuoški ledenik
Med planotastima ledenikoma Poljice in Štuoca leži Podštuoško sedlo (1900–2000 m n . v . ) . 
Razprostira se v smeri dinarskega gorstva . 
V severozahodnem delu (1600 mn . v . ) je odprta proti valovu ledenika Sušica , jugovzhodu (1900 mn . v . ) pa je odprta proti valovu ledenika Ališnica . 
Na tem območju je nastal Podštuoški sedleni ledenik . 
Deloma je na njegov nastanek vplivalo nabiranje ledu iz atmosferskih padavin , večji del pa so prispevale ledene gmote sosednjih višjih planotastih ledenikov Poljice in Štuoc . 
V obdobju močnejše poledenitve se je ledena gmota gibala v dveh smereh , in sicer proti ledeniku Sušica in proti ledeniku Ališnica . 
V času šibkejše poledenitve se je sedleni ledenik bistveno zmanjšal , nastalo je nekaj krajših ledenikov: Kaludjerovača (1690 m n . v . ) , Crvena stijena (1850 m n . v . ) , Velika Rutulja (1940 m n . v . ) , Valoviti (severni) do (2050 m n . v . ) . 
Ti ledeniki so nastali v severovzhodnem delu sedla , kjer so bile ugodnejše razmere za akumulacijo ledu . 
4 . 7 Ledenik Ališnica
Ledenik Ališnica je nastl v krnici , ki je na jugovzhodu jasno omejena z grebenom Rbatine (2401 m) , na jugozahodu pa s Planinico (2330 m n . v . ) . 
Na severu je ne omejujejo grebeni , temveč široka kraška planota , v katero je delno vrezana krnica . 
Njeno dno je na višini 2040 m n . v . , pobočja pa so visoka med 180 in 360 m . 
V severovzhodnem delu je krnica odprta , tako da se je skozi to odprtino ledenik pomikal proti Zminjem jezeru in Jezerskoj planoti . 
Ledenik Ališnica je kompleksen dolinski ledenik , z ledenimi slapovi višine tudi do 250 m . 
V zgornjem delu je povečeval svojo maso z ledom planotskega ledenika Poljice . 
Nižje , na območju današnjega Zminjeg jezera , v smeri proti ledeniku Ališnica , so se mu pridružili številni bočni ledeniki: s severa na primer ledenik Jablan , ki je obstajal na mestu današnje jezerske kotanje v širšem smislu Jablan . 
Zaradi južne ekspozicije in relativno majhne višine (1790 mn . v . ) ledenik ni imel velike mase in je kmalu obvisel glede na ledenik Ališnica . 
S strani severozahoda je prihajala ledena masa sedlenega Podštuočkega ledenika , z jugozahoda pa ledenik Kobilji do . 
Ta ledenik je nastal v krnici z dnom na višini 2070 m n . v . 
Z juga so se ledeniku Ališnica pridružile ledene gmote ovršnega ledenika Korita , ki je nastal na severovzhodnih pobočjih grebena Obla glava–Čvorov bogaz . 
Na območju severno do Čvorovega bogaza je ledenik nanesel morenski material . 
V poznejši fazi se ledenik Korita ni pomikal s planote , temveč se je na njen topil . 
Ledenik Ališnica je v najvišjem delu krnice (2200 m n . v . ) v krniški poledenitveni fazi odložil niz majhih čelnih moren . 
4 . 8 Ledenik Velika kalica
Ledenik Velika kalica spada med dolinske ledenike . 
Nastal je iz dveh krniških ledenikov: Previja (2050 mn . v . ) in Debeli namet (2050 m n . v . ) . 
Ledenik Debeli namet je obstal do danes in je območje delovanja recentnih glacialnih procesov (Slika 5) (Djurović 1996 , 202; 1999 , 579) . 
Po združitvi teh dveh krniških ledenikov je nastal ledenik Velika kalica . 
Na izhodu iz gorovja Durmitor se je ledeniku z juga priključil krajši ledenik Pleća , ki je nastal na severnih pobočjih Savinega kuka na višini okrog 1820 mn . v . 
Ledenik Velika kalica je dosegel Jezersko površ , kjer se je na široko je razlil . 
Pri umiku je ledenik v valovu med Malim Medjedom in Savinim kukom odložil nekoliko morenskih nasipov . 
4 . 9 Pošćenski ledenik
Pošćenski ledenik je kompleksen ledenik , ki se je zelo spreminjal glede glede na intenzivnost poledenitve . 
Med najmočnejšo poledenitvijo je najvišji krak Pošćenskega ledenika nastajal pod ledenikom Vjetrena brda (Slika 3) . 
Spuščal se je k današnje kotanje Valovitega jezera , kjer se je pridružil Pošćenskemu ledeniku , ki se je pritekal od Sedla (1910 m n . v . ) . 
Pošćenskemu ledeniku so se pridružili tudi bočni ledeniki na jugovzhodnih pobočjih Durmitorja , nekaj krajših ledenikov pa je pritekalo tudi s severa . 
Ledeniku Mali lomni do je med najmočnejšo poledenitvijo dotekal led iz ledenika Vjetrena brda . 
S slabenjem glaciacije je dotok ledu iz ledenika Vjetrena brda prenehal , ledenik Mali lomni se je ločil od drugih . 
Lede na gmota je obstala na dnu krnice v višini okrog 2100 mn . v . 
Tudi ledenik Veliki lomni do je bil viseči ledenik glede na Pošćenski ledenik . 
Nastal je v krnici z dnom na višini okrog 2500 m n . v . 
Pred izhodom iz krnice se je ledenik lomil in padal k Pošćenskemu ledeniku . 
Ledenik pod Štitom je nastal v krnici z dnom na višini 1850 m n . v . 
V starejši fazi glaciacije ledenik je pod Štitom segal iz krnice in se pomikal prek Vodenega dola (1660 mn . v . ) , od tam pa med Stožinami in Vinjevo glavico (1705 mn . v . ) , kjer se je s severa lomil proti Pošćenskemu ledeniku . 
V zadnji fazi obstoja ledeniku ni uspelo , da bi dosegel drugo stran sedla , ampak se je zaustavil pred njimin in ustvaril morenski material . 
Ledenik Korita je nastal tik ob Ledeniku pod Štitom . 
Ustvaril je pravilno krnico z dnom na višini okrog 2070 mn . v . , iz katere se je led gibal proti jugovzhodu in se pogosto navpično prelamljal . 
Preko Mekega dola je dosegel Jezersko površ , kjer se je razprostrl . 
V zadnji fazi je ledenik dosegel samo do Mekoga dola (Slika 5) , kjer je odložil morensko gradivo , ki je danes ohranjeno v obliki razmetanega kupa kamnitih blokov . 
Na poti k Jezerski površi se je Pošćenski ledenik , pri kamniti oviri Stožina , razdelil na dva dela . 
Ob premikanju okoli Stožine je iz ustvaril nunatak (Slika 7) . 
Manjši del ledenika se je prek Mekega dola in Vinjeve glavice spuščal k Jezerski površi , njegov večji del pa je preko Suve lokve in današnje kotanje jezera nadaljeval pot proti Jezerski površi . 
Z zmanjševanjem glaciacije je Pošćenski ledenik izgubil najvišji krak , ki je prihajal od ledenika Vjetrena brda in z zmanjševanjem ledne mase ni več dosegel Stožine , temveč je obstal na njegovi južni strani in čez Suvo Lokvo in Pošćensko jezero segel do Jezerske površi (Slika 4) . 
4 . 10 Ledeniki vzhodnega Durmitorja
Na vzhodnih pobočjih Durmitorja so v mlajši fazi glaciacije nastali štirje kratki ledeniki: Mlečni Do , Savin kuk , ledenik Pod Štitom in ledenik Korita (Slika 8) . 
Zadnja dva ledenika sta med starejšo poledenitvijo dosegla Pošćenski ledenik , med mlajšo poledenitveno fazo pa so se skrajšali , obseg Pošćenskega ledenika pa se je zmanjšal . 
Nastali so štirje neodvisni ledeniki , ki so se končali na Jezerskem površu . 
Ledenik Mlečni do je nastal v krnici cirku z dnom na višini okrog 1880 m . 
Po izhodu iz krnice je globoko padal in se razlival po Jezerski površi . 
Ledenik Savin kuk je nastal v krnici na višini okrog 2090 mn . v . 
Zaradi velike strmine vzhodnih pobočij Šljemena je imel veliko kinetično energijo , zato je izdolbel globoki valov , po izhodu na Jezersko površ pa se je tudi ta razprostrl po njej . 
5 Razprava
V dosedanji rekonstrukciji ledenikov Durmitorja smo prikazali njihove temeljne morfološke in hipsometrične lastnosti , kot tudi njihovo tipologijo . 
Za popolno rekonstrukcijo pleistocenskih ledenikov na Durmotorju bi morali nujno prikazati tudi njihovo kronologijo , oziroma ugotoviti časovna obdobja , v katerih so se dogajala obdobja poledenitve . 
Z ozirom na to , da na Durmitorju ni bilo opravljeno datiranje starosti glacijalnih sedimentov , lahko glacialno kronologijo opravimo le s posrednimi metodami , na primer s pomočjo korelacije z gorovji , za katera je bila starost obdobij poledenitve že ugotovljena . 
Obdobja poledenitve na Durmitorju je mogoče primerjati tudi s pomočjo poledenitvenih faz na podobno visokih in od morja oddaljenih sosednjih gorstvih (Slika 1) . 
Na gorski skupini Maglić (2386 m n . v . ) , Volujak (2336 mn . v . ) in Bioč (2397 mn . v . ) so bila razvita tri obdobja poledenitve (Milivojević 2007 , 122) . 
Za Šar planino (2748 mn . v . ) je bilo ugotovljeno , da so ledeniki zavzemali površino od 30 do 35 km2 (Menković in ostali 2004 , 384) , ugotovili pa so tudi obstoj starejših moren na koncu valov , moren pod krnicami in krniških moren (Menković 1977 / 78 , 101; Menković 1990 , 64) . 
Tudi v Kosovsko-metohijskem delu Prokletij (Djeravica 2656 mn . v . ) so ugotovili , da obstajajo starejše in mlajše morene . 
Na podlagi morenskega gradiva v ledeniških dolinah lahko sklepamo , da je obstajala tudi tretja , najmlajša faza poledenitve , ki se je dogajala le v dolinah (Menković 1994 , 141) . 
Tri poledenitvena obdobja so obstajal tudi v osrednjem delu albanskih Prokletij (Maja e Jezerce , 2697 mn . v . )
(Milivojević in ostali 2008 , 115) , v severovzhodnem delu Prokletij (Hajla , 2403 m n . v . ; Žljeb , 2381 m n . v . ) pa so potrdili le eno poledenitveno obdobje (Menković 1994a , 30) . 
Na Lovćenu (1748 mn . v . ) je bilo prav tako le eno poledenitveno obdobje , kar je razumljivo z ozirom na višino gore in na veliko bližino morja (Menković in Djurović 1993 , 23) . 
Tudi na gori Pind v Grčiji so potrdili obstoj treh poledenitvenih obdobij (Hughes 2006 , 51) . 
Razen obdobij poledenitve je za ugotavljanje poteka poledenitve na Durmitorju pomembno tudi primerjanje vrednosti ravnovesne meje ledenikov (angleško equilibrium line altitude , ELA) . 
V starejšem poledenitvenem obdobju je bila ELA na severnih delih Durmitorja 1600 mn . v . visoko (Štuoc) , pri Črnem jezeru na višini 1600 mn . v . , v vzhodnih delih gore na 1600 mn . v . 
(Šljeme) , v južnem delu gorovja (Komarnica) se je spustila do 1400 mn . v . , v severozahodnem delu pa je bila na okoli 1500 mn . v . (soteska Sušice) . 
Povprečna vrednost ELA za to obdobje poledenitve je bila 1540 m n . v . 
V mlajšem obdobju poledenitve je imela ELA povprečno vrednost na Štuocu 1850 m n . v . , v Lokvicah na 1900 m n . v . , na vzhodnih pobočjih Šljemana 1850 m n . v . , na Vjetrenih brdih 2000 m n . v . , pod Prutašem 2000 m n . v . , v Škrkah 1700 m n . v . 
Povprečna vrednost ELA je bila v času mlajše poledenitve 1880m n . v . 
Z večjo višino ELA v mlajšem obdobju je povezan nastanek krnic . 
V severnem delu gorovja (Vidrica , Kaludjerovača , Velika Rutulja in dr . ) je bila ELA na 1950 m n . v . , na vzhodnem delu (Debeli namet , Savin kuk , Korito , Mliječni do in dr . ) pa na 2100 m n . v . 
V južnem delu gorovja (Surutka , Vjetrena brda , Mali lomni do , Veliki lomni do , Zeleni vir) je bila ELA na 2080 m n . v . , v zahodnem delu (Škrke , Škrčko ždrijelo) pa na 1950 m n . v . 
V tem poledenitvenem obdobju je bila povprečna vrednost ELA 2020 m n . v . 
V osrednjem delu Prokletij je bila ELA v prvem obdobju poledenitve na višini 1750 m n . v . , v drugem na višini 1942 m n . v . in v tretjem na višini 2123 m n . v . 
(Milivojević in ostali 2008) . 
Na gori Pind je vrednost ELA za najstarejši glacial 1700 m n . v . , v naslednjem obdobju poledenitve je bila ELA na višini 1890 mn . v . , v zadnjem poledenitvenem obdobju pa na višini 2125 mn . v . 
(Hughes 2006 , 51) . 
Na Durmitorju je bila vrednost ELA zmeraj nekoliko višja kot na gori Pind in v osrednjem delu Prokletij . 
Število obdobij in približne vrednosti ELA so na Durmitorju , na gori Pind in na Prokletijah precej podobne , kar omogoča ugotavljanje ledeniške kronologije na Durmitorju . 
Tako kot je bila za Prokletije opravljena indirektna datacija starosti poledenitvenih obdobij (Milivojević in ostali 2008) , je korelacija glacialnih obdobij in določanja njihove starosti možna le z goro Pind . 
Najnižjo poledenitveno enoto gorovja Pind (Tymphi , 2497 m) so datirali z uporabo uranovih izotopov in ugotovili starost večjo od 350 . 000 let (Woodward in ostali 2004; Hughes 2004) . 
V naslednjem poledenitvenem obdobju so ledeniki segali do osrednjih delov dolin . 
To je bilo pred zadnjim interglacialnim obdobjem v Grčiji , to je pred 127 . 000 leti . 
Staroste zadnje poledenitve je bila na gori Tymphi ugotovljena z radioogljikovo metodo in sicer na 14 . 310 ± 200–13 . 960 ± 260 14C let BP (Woodward in ostali 2001) . 
Na podlagi korelacij , lahko sklepamo , da je bila najstarejša poledenitev Durmitorja v zgodnjem ali srednjem Würmu , mlajše poledenitveno obdobje tekom zadnjega poledenitvenega maksimuma in pa obdobje krnične poledenitve v mlajšem drijasu . 
6 Sklep
V pleistocenu so na Durmitorju obstajali številni ledeniki . 
Predhodni , preglacialni kraški relief , kakor tudi položaj v razmerju do gibanja vlažnih zračnih gmot so odločilno vplivali na nastanek in obseg ledenega pokrova na tem gorovju , kakor tudi na smeri gibanja ledenika . 
Kraški tip glaciacije je vplival na to , da so imeli ledeniki dolinskega tipa veliko pritokov . 
Vzrok za tako stanje je obstoj večjega števila predglacialnih kraških oblik , ki so bile med poledenitvijo spremenjene v krnice oziroma . 
Velike kraške preglacialne oblike so pogojevale ne le konvergenco ledenika k njim , temveč tudi razlivanje ledene gmote iz njih in gibanje ledenikov v različne smeri . 
Prav tako so v reliefu Durmitorja ohranjeni deli starih (pliocenskih) planot , ki so med poledenitvijo vplivale na nastanek malih krniških in planotastih ledenikov . 
Ledena gmota iz teh ledenikov se je gibala v različnih smereh . 
Ledeniki so v dveh obdobjih poledenitve (starejše močnejše in mlajše šibkejše) nenehno prekrivali velike dele gorovja . 
V zadnjem obdobju so se ledeniki ohranili samo v krnicah . 
Zmanjšanje intenzitete poledenitve je vplivalo na ustavitev pretoka ledenika preko visokih sedel , zato se je gibanje ledene gmote usmerilo v eno smer , ne pa v več smeri , kot se je dogajalo prej . 
Z zmanjšanjem intenzitete poledenitve se je zmanjšal tudi obseg razprostiranja ledenika , zaradi tega pa je nastalo večje število manjših ledenikov , ki so bili po svoji dolžini in masi veliko skromnejši kot ledeniki v predhodnem močnejšem obdobju . 
Poledenela površina je bila v starejšem obdobju okrog 54 % , potem pa okoli 36 % skupne površine Durmitorja . 
Po dveh obdobjih kontinuirane poledenelosti Durmitorja je nastopilo obdobje krnične poledenelosti , ko so se ledeniki zadrževali na dnu dolin prej nastalih krnic . 
Njihov obseg je bil odvisen od krajevnih razmer (lega) . 
Take razmere so se obdržale do danes , in jih predstavlja le en dolinski ledenik – Debeli namet . 
