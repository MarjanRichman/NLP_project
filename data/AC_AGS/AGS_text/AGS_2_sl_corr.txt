Sedimenti v udornicah na Krasu , Slovenija
IZVLEČEK: V članku je predstavljena podrobno geomorfološka analiza udornic na Krasu v Sloveniji , s posebnim poudarkom na morfogenetskem razvoju njihovih dnov , ki jih prekriva ilovnat sediment . 
Analizirali smo granulometično in mineraloško sestavo ilovnatega sedimenta; globino sedimentnih zapolnitev smo ugotovili z meritvami električne upornosti tal (ERI) . 
Obravnavamo procese oblikovanja in preoblikovanja udornic ter različne procese oblikovanja ilovnatih uravnav v dneh udornic . 
Rezultati raziskave so pokazali , da so ilovnate zapolnitve lahko rezultat sedimentacije suspendiranega materiala iz poplavnih vod , ki je zapolnjevala spodnje dele udornic , ali pa ilovica izvira iz pobočij , kjer razpadajo jamski rovi , ki jih zapolnjuje ilovnat material . 
Nekateri sedimenti so bili akumulirani kot eolski material . 
KLJUČNE BESEDE: geografija , kras , udornice , ilovnat sediment , električna prevodnost tal (ERI) , Slovenija
1 Uvod
Udornice so kotanje na kraškem površju različnih oblik in velikosti . 
Prostornina večjih udornic presega prostornino največjih znanih jamskih dvoran na preučenih območjih , tako da nastanek udornic ne more biti vezan le na procese podiranja jamskih dvoran (Habič 1963; Šušteršič 1973; Stepišnik 2004 , Waltham et al; 2005 Stepišnik 2007) . 
Njihov nastanek je vezan na koncentrirano spodjedanje materiala tektonsko zdrobljenih con nad aktivnimi jamskimi rovi (Habič 1963; Mihevc 2001; Stepišnik 2004) . čeprav so bile udornice navadno opredeljene kot kotanje , ki se oblikujejo izključno z udorom nad jamsko dvorano (Cramer 1941; Gams 1973; Šušteršič 1973 , Ford in Williams 1989) , k njihovemu razvoju prispevajo tudi drugi speleogenetski procesi odnašanja mase . 
V objavljeni strokovni literaturi najdemo različne morfološke klasifikacije udornic . 
Najpogostejša je preprosta delitev udornic v »mlade« in »zrelo« oziroma »stare« (Habič 1963; Šušteršič 1984; Summerfield 1996 , Waltham et al; 2005 Waltham 2006) . 
Kljub vsemu je morfologija udornic rezultat ravnotežja med različnimi geomorfnimi procesi , katerih dinamika , obseg in čas trajanja vpliva na njihovo velikost in obliko . 
Zaradi tega klasična delitev , ki ocenjuje njihovo starost na podlagi morfologije , ni primerna . 
V dneh udornic delujejo različni procesi katerih rezultat je različna oblikovanost njihovih dnov . 
V primeru da je v udornicah prisoten proces odnašanja materiala nad aktivnimi jamskimi rovi so dna skalnata z lijakastimi kotanjami v akumuliranem pobočnem materialu . če je proces odnašanja materiala zanemarljiv ali odsoten se bodo oblikovala skledasta dna zapolnjena z drobnejšimi frakcijami preperele matične kamnine , najpogosteje prekrite s prstjo . 
V dnu udornic je pogosto ilovnat material . 
V primeru da so dna v bližini piezometričnega nivoja so spodnji deli udornic stalno ali občasno zapolnjeni z vodo , ali pa je v dneh prisoten aktivni vodni tok . 
V večini primerov so dna takšnih udornic poplavljena le občasno , ob višjih piezometričnih nivojih . če poplavne vode vsebujejo večje količine suspendiranega gradiva , se bo le ta sedimentiral v stoječem vodnem telesu v dneh udornic . 
Ob sledečih poplavah se bodo v dnu sedimentirale dodatne plasti ilovnatega materiala . 
Končni rezultat tovrstne sedimentacije je oblikovanje ravnih ilovnatih dnov udornic (Stepišnik 2003; Stepišnik 2007) . 
Pojavljanje ravnih dnov udornic na enakih nadmorskih višinah je posledica sedimentacije suspendiranega materiala iz poplavnih vod , ki so zapolnjevale spodnje dele sosednjih udornic ob istih poplavnih dogodkih (Stepišnik 2004; Stepišnik 2007) . če so dna , zapolnjena z ilovnatim materialom , več deset ali sto metrov nad piezometrično ravnijo , se gradivo ni moglo odložiti ob poplavah . 
V večini primerov je to spran pobočni material iz ilovnatih zaplat v pobočjih udornic . 
Glinene zaplate na pobočjih udornic so rezultat razpada jamskih rovov na pobočjih , ki so zapolnjeni z ilovnatim materialom , (Stepišnik 2007) . 
V članku so podrobneje predstavljene geomorfne analize udornic na Krasu s poudarkom na morfogenetskem razvoju njihovih dnov . 
Raziskava je vključevala geomorfološko kartiranje vseh udornic na Krasu , kot tudi granulometrično in petrološko analizo ilovnatega materiala iz dnov udornic . 
Zgradba udornic pod površjem je bila ugotovljena z meritvami električne upornosti tal (ERI) in z interpretacijo rezultatov meritev . 
Podatki podpovršinske zgradbe so bili pridobljeni z merilcem električne upornosti tal SuperSting R1 / IP . 
Predhodne aplikacije metode električne upornosti tal na različnih delih slovenskega krasa so pokazale , da električna upornost karbonatne kamnine presega 1000 ohm-m . 
Prst in preperela matična kamnina ima električno upornost med 200 in 1000 ohm-m . 
Ilovnat material ima električno upornost nižjo od 150 ohm-m (Stepišnik 2007; Stepišnik in Mihevc 2008 , Stepišnik , 2009) . 
2 Udornice na Krasu
Kras je apnenčasta planota nad Tržaškim zalivom v severnem Jadranskem morju . 
Razteza se v dinarski smeri (severozahod–jugovzhod); je 40 km dolga in 14 km široka pokrajina , ki pokriva okoli 440 km2 . 
Fiziografsko je dobro ločena od okoliških območij . 
Nižje flišnih regije in Jadransko morje ga obdajajo iz jugozahoda in severovzhoda . 
Na severozahodu ga obdaja naplavna ravnica reke Soče . 
Jugovzhodna meja Krasa je mogoče opredeliti s flišnimi Brkini in dolino reke Reke . 
Na splošno lahko predelimo Kras kot antiklinalo iz apnencev in dolomitov , ki se dviga nad dvema flišnima sinklinalama: sinklinala Vipavske doline in sinklinala Tržaškega zaliva . 
Močnejša tektonska linija , imenovana Divaški prelom , poteka preko kras v dinarski smeri in ga deli skoraj na polovico . 
Kras je območje pretočnega krasa . 
V grobem je celoten Kras hidrološko zaledje reke Timave . 
Največji ponor alogenega toka v kras je Reka na jugovzhodu , medtem ko so mnogi manjši ponori manjših alogenih tokov prisotni na skrajnem vzhodnem in severnem delu . 
Večina podzemnih tokov se pretaka južno od Divaškega preloma , od ponorov Reke v smeri izvirov na severozahodu . 
Udornice so na celotnem Krasu . 
Glede na prostorsko razdelitev , morfologijo in aktivne geomorfne procese v njih jih lahko razdelimo na štiri skupine: udornice na Divaškem Krasu , udornice na Sežansko-Nabrežinskem ravniku , udornice severno od Divaškega preloma ter udornice na Taborskih brdih in Gabrku . 
2 . 1 Udornice na Divaškem krasu
Divaški kras je na jugovzhodnem delu Krasa v zaledju ponorov reke Reke , v okolici Divače . 
Matična kamnina na območju so debeloskladoviti kredni apnenci . 
Divaški kras leži severozahodno od stika z eocenskimi fliši . 
Na koncu obsežne slepe doline na vzhodnem obrobju Divaškega krasa ponira Reka v škocjanske jame . 
Površje Divaškega krasa je v grobem uravnano na nadmorski višini 430 m in je razčlenjeno s številnimi vrtačami , udornicami in brezstropimi jamami . 
Na površju je 27 velikih udornic , ki imajo skupno prostornino več kot 41 Mm3 . 
Njihova povprečna globina je okoli 45 m in povprečni premer je 270 m . 
Njihova površina je 1 , 5 km2 . 
Udornice na tem območju so različnih oblik . 
Večina njihovih pobočij je uravnoteženih , a so v njih pogoste tudi obsežne stene in melišča . 
Razen v Veliki in Mali dolini , ki sta neposredno nad škocjanskimi jamami , kjer se podzemni vodni tok reke Reke ponovno pojavi na površju , imajo vse ostale udornice dna zapolnjena in uravnana z ilovnatim materialom . 
Petrološka analiza peščene frakcije je dokazala , da so v sedimentu minerali flišnega izvora: roženec , limonit , kremenov peščenjak in sljuda . 
Granulometrična analiza sedimenta je pokazala , da ilovnat sediment vsebuje delce velikosti melja in gline . 
Več sosednjih udornic ima uravnana ilovnata dna na enakih nadmorskih višinah . 
Na Divaškem krasu lahko nekatera uravnana dna razporedimo v dva izrazita višinska nivoja . 
Udornice na južnem delu območja , v okolici Sokolaka , imajo dna na nadmorskih višinah med 350 in 360 m . 
Dna v severni skupini udornic , med udornicama Sapendol in Lazni dol , so na nadmorskih višinah med 415 in 433 m . 
Primerljive nadmorske višine uravnanih dnov udornic so posledica sedimentacije drobnih delcev flišnega izvora iz stoječe vode , ko je ob višjih piezometričnih nivojih , ko dna udornic poplavljena . 
Tipičen primer udornice na južnem delu območja je Sokolak , ki se nahaja približno 650 m jugozahodno od ponora reke Reke . 
Sokolak je sestavljen iz dveh podolgovatih udornic , razpotegnjenih v smeri sever–jug . 
Zahodna udornica ima dolžino 470 m in širino 230 m , povprečna globina je 63 m . 
Vzhodna udornica ima dolžino 540m in širino 230m . 
Povprečna globina je 66m . 
Prostornina obeh udornic je 6 , 86Mm3 . 
Na južnih pobočjih udornice so strme stene z obsežnim meliščem pod njimi . 
Ostala pobočja so večinoma uravnotežena in jih prekrivajo škraplje . 
Dna obeh udornic sta uravnana z ilovnatim materialom . 
Zahodni del udornice je uravnan na 350 m nadmorske višine in vzhodni del na 357 m . 
Nadmorski višini obeh uravnav se ujemata z nadmorskimi višinami dnov nekaterih okoliških udornic , ki so razporejena med 350 in 360 m nadmorske višine . 
Meritvi električne upornosti tal sta bili opravljeni v vzhodnem delu udornice . 
Profil 1 , ki je bil izmerjen v vznožju južnega pobočja (smer 30° z razdaljo med elektrodami 5 m) , je pokazal , da imajo živoskalna apnenčasta pobočja , ki jih ne prekriva prst ali vegetacija , električno upornost višjo od 1000 ohm-m . 
Na vznožju pobočja je v dnu udornice obsežno ilovnato polnilo , ki ima električno upornost manjšo od 150 ohm-m , prekrito z apnenčastim gruščem , ki ima električno upornost med 150 in 1000 ohm-m . 
Profil 2 je bil izmerjen pravokotno na daljšo os udornice v smeri 120° z enako razdaljo med elektrodami . 
Tukaj imajo živoskalna pobočja električno upornost višjo od 1000 ohm-m , prekriva jih plitva prst in preperela kamnina z električno upornostjo do 500 ohm-m . 
V osrednjem delu profila je dno uravnano z ilovnatim sedimentom , ki ima električno upornost manjšo od 150 ohm-m , in zapolnjuje udornico vsaj 23 m globoko . 
Lazni dol pripada severni skupini udornic . 
Leži 1500 m severozahodno od ponora reke Reke . 
Je razpotegnjen v smeri severozahod–jugovzhod smeri z dolžino 280 m in širino 220 m . 
Povprečna globina udornice je 24 m in prostornina okoli 0 , 5 Mm3 . 
Pobočja so uravnotežena , prekrita s škrapljami , in imajo naklon do 17° . 
Dno udornice je obsežna ilovnata uravnava , dolga 220 m . 
Najnižji del dna je na nadmorski višini 424 m . 
Nadmorska višina dna se ujema z nadmorskimi višinami okoliških udornic v severnem delu Divaškega krasa , ki so na nadmorski višini med 415 in 433 m . 
V Laznem dolu sta bili opravljeni dve meritvi električne upornosti tal . 
Profil 1 , v dnu udornice v smeri 135° , je pokazal , da del spodnji del živoskalnega pobočja prekriva plitva plast prsti in preperela kamnina z električno upornostjo med 200 in 1000 ohm-m . 
Ilovnat sediment , ki zapolnjuje dno udornice ima električno upornost manjšo od 150 ohm-m . 
Apnenčasta matična kamnina , ki je pod pobočnim materialom in delom ilovnatega dna , ima električno upornost višjo od 1000 ohm-m . 
V osrednjem delu udornice materiala z večjo električno prevodnostjo večja od 25 m . 
Profil 2 je bil izmerjen v smeri 225° . 
Pokazal je , da je debelina ilovnate zapolnitve v dnu udornice , ki ima električno upornost manjšo od 150 ohm-m , večja od 28 m . 
2 . 2 Udornice na Sežansko-Nabrežinskem ravniku
Sežansko-Nabrežinski ravnik leži jugozahodno od Divaškega preloma . 
Geološko ga lahko opredelimo kot jugozahodno krilo antiklinale Krasa , ki ga gradijo predvsem kredni apnenci in dolomiti , in je na jugu omejeno z flišem . 
Kraško površje je v grobem uravnano , prekrito z mnogimi vrtačami , udornicami in brezstropimi jamami , ter se postopoma znižuje od 350 m nadmorske višine pri Sežani do 150 m nadmorske višine na severozahodu . 
Pod površjem je podzemni tok reke Reke , ki teče v smeri severozahoda proti izvirom Timave . 
Na površju je 24 velikih udornic s skupno prostornino več kot 38 , 1 Mm3 . 
Njihova povprečna globina je okoli 33 m , povprečni premer pa 248 m . 
Njihova površina je 2 , 2 km2 . 
Največja udornica na območju se imenuje Senik in presega prostornino 9 , 8 Mm3 . 
V grobem imajo udornice na tem območju enotno morfologijo . 
Večina udornic ima uravnotežena pobočja in samo nekatere imajo večje stene in melišča . 
Nekatera pobočja so pokrita z zaplatami ilovnatega materiala . 
Na teh zaplatah so oblikovani erozijski jarki , ki se iztečejo v manjše vršaje v dneh udornic . 
Zaplate ilovnatega materiala prekrivajo tudi dna udornic , a so bistveno manjše kot na Divaškem krasu . 
Petrološka analiza peščene frakcije v sedimentu pokazala , da so v ilovici prisotni minerali flišnega izvora . 
Granulometrična analiza sedimenta je pokazala , da ilovico gradijo predvsem delci velikosti melja in gline . 
Tipični primer udornice tega območja je Sežanski dol , ki leži južno od Sežane . 
Njena dolžina je 230 m in širina 166 m . 
Povprečna globina je 28 m , prostornina pa 0 , 42 Mm3 . 
Severna in severovzhodna pobočja udornice so uravnotežena . 
Druga pobočja so stenasta , z melišči pod stenami . 
Južno pobočje je prekinjeno z obsežnim jarkom , ki ga zapolnjuje ilovnat material in kosi sige . 
Jarek je razpadel jamski rov v pobočju udornice . 
V udornici sta bila izmerjena dva profila električne upornosti tal . 
Profil 1 v dnu udornice je bil izmerjen v smeri 270° . 
Meritev je pokazala , da so spodnji deli pobočij prekriti s plitvo plastjo prsti in preperele kamnine z električno upornostjo med 200 in 1000 ohm-m . 
Ilovnat material , ki zapolnjuje udornico , ima električno upornost do 150 ohm-m . 
Apnenčasta matična kamnina , ki leži pod pobočnim materialom , ima električno upornost višjo od 1000 ohm-m . 
V osrednjem delu udornice debelina ilovnatega materiala presega 20 m . 
Profil 2 je bil izmerjen pravokotno na smer jarka na južnem pobočju udornice . 
Smer profila je 270° . 
Meritev je pokazala , da je jarek , ki je ki je nastal z razpadom jamskega rova , je zapolnjen z ilovnatim materialom z električno prevodnostjo manj kot 150 ohm-m . širina ilovnate zapolnitve je približno 25 m in globina vsaj 10 m . 
2 . 3 Udornice severno od Divaškega preloma
Skoraj polovica Krasa leži severno od Divaškega preloma . 
Matična kamnina na območju so predvsem kredni apnenci z roženci . 
Hidrološko je to območje brez večjih znanih koncentriranih podzemnih vodnih tokov , saj le manjši potoki na severu in severozahodu ponikajo in teče v smeri izvirov Timave . 
Površje je v grobem uravnano in ima 270 m nadmorske višine na jugovzhodu , ter se postopoma znižuje proti severozahodu do nadmorske višine okoli 170 m . 
Uravnano površje prekrivajo mnoge vrtače , brezstrope jame , udornice in suhe doline ter manjši grebeni na severni in vzhodni strani območja . 
Na območju je 36 velikih udornic s skupno prostornino več kot 45 , 6 Mm3 . 
Njihova povprečna globina je okoli 32 m , srednji premer je 274 m . 
Pokrivajo območje veliko 2 , 3 km2 . 
Vse udornice na tem območju so čisto preoblikovane , saj niti ena nima stenastih pobočij in nikjer ni sledov delujočega podzemnega spodjedanja materiala nad aktivnimi jamskimi rovi . 
Vsa pobočja so uravnotežena inprekrita predvsem s škrapljami . 
Na pobočjih so včasih prisotne tudi vrtače . 
Na pobočjih udornic so pogosti erozijski jarki na zaplatah ilovnatega materiala v katerih se spira material proti dnu . 
Dna udornic so navadno velike ilovnate uravnave . 
Glede na meritve električne upornosti tal so ilovnate zapolnitve le nekaj metrov globoke , pod njimi pa leži karbonatna matična podlaga . 
Torej so te udornice skledaste živoskalne kotanje , ki imajo dna zapolnjena in uravnana z ilovnatimi zapolnitvami . 
Granulometrična analiza sedimenta je pokazala , da ilovico , ki zapolnjuje dna udornic , gradijo predvsem delci velikosti melja in gline . 
Petrološka analiza peščene frakcije v sedimentu pokazala , da so v ilovici prisotni minerali flišnega izvora . 
Zajčnik je tipičen primer udornice te skupine . 
Leži 5 km jugozahodno od vasi Štanjel . 
Udornica je okrogle oblike s premerom okoli 230 m in globino 21 m ter prostornino 0 , 42 Mm3 . 
Vsa pobočja udornice so popolnoma uravnotežena in delno prekrita s škrapljami . 
Dno udornice je uravnano , okoli 40 m široko in zapolnjeno z ilovnatim materialom do nadmorske višine 222 m . 
Profil električne upornosti tal v udornici Zajčnik je bil izmerjen preko uravnanega dna v smeri 35° . 
Meritev je pokazala , da je spodnji del živoskalnih pobočij prekrit z plitvo plastjo in preperelo matično kamnino , ki ima električno upornost med 200 in 1000 ohm-m . 
Zapolnitev ilovnatega sedimenta v dnu udornice ima električno upornost manjšo od 150 ohm-m . 
Apnenčasta matična podlaga pod pobočnim materialom in pod ilovnato zapolnitvijo v dnu ima električno upornost višjo od 1000 ohm-m . 
V osrednjem delu udornice je debelina ilovnatega materiala okoli 15 m . 
2 . 4 Udornice na Taborskih brdih in Gabrku
Taborska brda in Gabrk sta grebena na jugovzhodnem delu Krasa . 
Potekata v smeri severozahoda in sta okoli 200 m višja od okoliškega kraškega površja . 
Sestavljena sta iz apnenca in dolomita kredne starosti . 
Površje obeh grebenov prekrivajo kopasti vrhovi , številne vrtače in udornice . 
Na obeh grebenih je 9 udornic . 
Njihova skupna prostornina je približno 3 , 2 Mm3 , povprečna globina je okoli 28m in povprečni premer pa 200 m . 
Njihova površina je 0 , 2 km2 . 
Imajo zelo različne oblike , najpogostejša so uravnotežena pobočja in erozijski jarki na njih . 
Dna udornic te skupine so uravnana in zapolnjena z ilovnatim materialom . 
Te udornice so morfološko najbližje udornicam severno od Divaškega preloma . 
Granulometrična analiza sedimenta je pokazala , da ilovico ki zapolnjuje dna udornic sestavljajo predvsem delci velikosti melja in gline . 
Petrološka analiza peščene frakcije v sedimentu pokazala , da so v ilovici prisotni minerali flišnega izvora . 
Drobna kremenova zrna peščene frakcije na površinah kažejo sledove vetrne abrazije . 
Najbolj značilen primer udornice na tem območju je Dol Lipovnik , ki je skoraj na vrhu grebena Taborskih brd okoli 1 , 5 km jugovzhodno od Sežane . 
Dolžina udornice je 290 m , širina 250 m in povprečno globina 43 m . 
Prostornina udornice je 1 , 24 Mm3 . 
V zgornjih delih vzhodnega in zahodnega pobočja so stene z melišči v njihovem vznožju . 
Druga pobočja so uravnotežena in prekrita s posameznimi škrapljami . 
Dno udornice je uravnano na nadmorski višini 443 m . 
Premer uravnanega dna je 140 m . 
Profil električne upornosti tal v udornici Dol Lipovnik je bil izmerjen v preko uravnanega dna v smeri 150° . 
Meritve so pokazale , da so spodnji deli živoskalnih pobočij prekriti z plitvo plastjo prsti in preperele matične kamnine z električno upornostjo med 200 in 1000 ohm-m . 
Zapolnitev ilovnatega materiala v dnu udornice ima električno upornost do 150 ohm-m . 
Apnenčasta matična kamnina pod pobočnim materialom in ilovnatim materialom v dnu udornice ima električno upornost večjo od 1000 ohm-m . 
Globina ilovnate zapolnitve je približno 20 m . 
V osrednjem delu pa debelina ilovnate zapolnitve presega 25 m . 
3 Sklep
Raziskava udornic na Krasu , ki so predstavljene v tem članku kaže , da je sediment v dneh udornic različnega izvora . čeprav so mehanizmi sedimentacije različni , vedno oblikujejo relativno enotna uravnana dna . 
Ilovnat material popolnoma zapolnjuje prvotna dna udornic . 
Metoda električne upornosti tal je bila uporabljena za ugotavljanje debeline sedimentov v dneh udornic . 
Meritve so pokazale , da električna upornost karbonatne matične kamnine presega 1000 ohm-m . 
Ilovnat material ima električno upornost nižjo od 150 ohm-m . 
Električna upornost prsti , preperele kamnine in melišč je med 250 in 1000 ohm-m . 
Zaradi odsotnosti vode imajo aktivna pobočja z melišči , ki so brez prsti in vegetacije , električno upornost višjo od 1000 ohm-m . 
V vseh proučevanih udornicah lahko jasno ločimo pobočja od dnov . 
Pobočja gradi matična kamnina z visoko električno upornostjo , ki jih pogosto prekriva plast preperele matične kamnine in prsti z manjšo električno upornostjo . 
Na dneh so debele zapolnitve ilovnatega materiala in zaplate pobočnega materiala v vznožju aktivnih pobočij . 
Ilovnat material , ki zapolnjuje dna udornic , je flišnega izvora , ki se je akumuliral z različnimi mehanizmi . 
Na pobočjih nekaterih udornic so sledovi razpadlih jamskih rovov , ki jih zapolnjuje ilovnat material in siga . 
Na teh zaplatah neprepustnega sedimenta deluje površinski odtok padavinske vode , kar je oblikovalo erozijske jarke . 
Pod erozijskimi jarki so se v dneh udornic oblikovali manjši vršaji . 
Ta mehanizem sedimentacije ilovnatega materiala je bil aktiven v večini udornic in je prevladujoč mehanizem dotoka ilovnatega materiala v udornice severno od Divaškega preloma ter v udornice na Sežansko-Nabrežinskem ravniku . 
Drugi mehanizem akumulacije materiala flišnega izvora je prisoten na ponornem Divaškem krasu , ki je ponorni tip kontaktnega krasa . 
Podobne nadmorske višine dnov udornic dokazujejo , da je bil proces , ki je povzročil sedimentacijo , aktiven na večjem območju v več udornicah hkrati . 
Sedimentacija ilovnatega sedimenta v dneh udornic je rezultat nihanja vodostaja reke Reke in posledičnega poplavljanja v Divaškem krasu . 
V dneh udornic , ki so segala pod zgornji nivo poplavnih vod , ki so prinašala ilovnat sediment , so se oblikovale uravnave . 
Nekatera drobna kremenova zrna iz dnov udornic na površinah kažejo sledove vetrne abrazije . 
Območje Krasa je pod vplivom močnih vetrov – Burje iz smeri severovzhoda , kjer leži flišna Vipavska dolina . 
Manjša količina sedimenta je morala biti v udornice prinesena tudi kot eolski sediment . 
