Ta razsežnost - ki jo nekateri imenujejo socialno tržno gospodarstvo - je pravzaprav nova paradigma , ki presega okvire ekonomije blaginje in vrača osrednjo vlogo človeškemu bitju . 
Tak obrat paradigme zahteva dosledno podporo socialni politiki , vključno s spodbujanjem ustreznih standardov in s tem povezane odgovornosti podjetij . 
Tak pristop in taka vizija ne moreta in ne smeta delovati v EU le navznoter , ampak ju moramo uporabljati tudi pri zunanjem delovanju , zlasti pri pogajanjih o sporazumih . 
Spoštovanje standardov Mednarodne organizacije dela , načel Evropske socialne listine in socialnega dialoga je le nekaj področij , o katerih je mogoče razpravljati ob takih priložnostih . 
Prepričan sem , da poročilo , ki smo ga sprejeli , ponuja trdno podlago za uresničevanje takih ciljev . 
v pisni obliki . - Zunanja razsežnost socialne politike zajema dejavnosti in pobude EU , namenjene spodbujanju standardov dela in socialnih standardov v tretjih državah . 
Neupoštevanje temeljnih mednarodnih socialnih standardov v EU in zunaj nje je sodobna oblika socialnega in okoljskega dampinga v škodo evropskih podjetij in delavcev ter prebivalcev v državah EU in drugih državah . 
Glede na globalizacijo industrije in storitev so mednarodni standardi dela osnova , ki zagotavlja , da bo rast svetovnega gospodarstva koristila vsem . 
Poročilo zahteva spremembe pri upravljanju po svetu in v EU , da bi izboljšali pravice delavcev in delovne pogoje , poziva k okrepitvi temeljnih standardov dela , zapisanih v osmih konvencijah MOD , ki so osredotočene na svobodo združevanja in pravico do pogajanj za sklenitev kolektivnih pogodb , odpravo prisilnega in obveznega dela , odpravo diskriminacije pri zaposlovanju in opravljanju poklica ter odpravo dela otrok . 
v pisni obliki . - (FR) Namena zunanje razsežnosti socialne politike sta spodbujanje delovnih in socialnih standardov v tretjih državah in boj proti socialnemu dampingu , ki je pogosta posledica globalizacije mednarodne trgovine . 
Unija ne more več dopuščati dampinga na račun blaginje , zdravja in okolja , ne da bi se nanj odzvala , saj je neposredno kriv za vse preveč obsežno selitev proizvodnje iz Evrope . 
Komisija na smešno nizke stroške dela in neznosne delovne pogoje ne bi smela več gledati , kot na " naravno konkurenčno prednost " . 
Vztrajam , da Komisija spremeni svojo doktrino na tem področju . 
Glasovala sem za poročilo gospoda Falbra , ker glede na okrnjeno vlogo Mednarodne organizacije dela (MOD) v zadnjem času menim , da ne smemo pozabljati na pomen spoštovanja socialnih pravic delavcev po svetu . 
Evropska unija bi morala imeti vodilno vlogo na svetovnem odru pri uveljavljanju spoštovanja mednarodnih standardov in delovnega prava v drugih državah in s tem pri obvladovanju divje gonje za socialnim dampingom . 
Pomembno je , da se v izvajanje te politike vključijo vsi evropski dejavniki , od vlad , ki sklepajo mednarodne sporazume , do podjetij , ki širijo svoje poslovanje v tretje države . 
Namen zunanje razsežnosti socialne politike je spodbujati temeljne socialne standarde v tretjih državah v prid uresničevanju razvojnih ciljev tisočletja , ki smo si jih zadali v okviru Združenih narodov , in prek mednarodnih standardov dela zagotoviti zaščito delavcem . 
EU na tem področju vse prej kot zaostaja , zato lahko izkoristi svojo verodostojnost in " ugled " pri sklepanju socialnih zavezništev s svojimi glavnimi trgovinskimi partnerji in pri zavzemanju v Svetovni trgovinski organizaciji (STO) in Mednarodni organizaciji dela (MOD) . 
Preden EU sprejme te tretje države k pogajalski mizi , mora od njih zahtevati , da se zavežejo enakim temeljnim mednarodnim standardom dela . 
Zunanja razsežnost evropske politike ni omejena na sklepanje sporazumov ali podeljevanje pomoči tretjim državam . 
Je več kot to . 
Vključuje zlasti širitev evropskih vrednot v tretje države , ne le v zvezi z demokratizacijo in krepitvijo spoštovanja človekovih pravic , ampak tudi v zvezi s spodbujanjem aktivnih politik varstva okolja ter varstva pravic žensk in otrok , spoštovanja standardov dela , spoštovanja dostojanstva posameznika in omogočanja njegovega osebnega razvoja . 
Enako lahko rečemo za spodbujanje standardov družbene odgovornosti podjetij v tretjih državah . 
Poročilo gospoda Falbra zadeva zunanjo razsežnost socialne politike , spodbujanje standardov na področja dela in socialnih standardov ter družbeno odgovornost evropskih podjetij . 
Evropska unija je trdnjava socialnih pravic delavcev in spoštovanje teh pravic je sine qua non tudi pri pogajanjih s tretjimi državami . 
Kljub osmim konvencijam Mednarodne organizacije dela (MOD) po podatkih te organizacije več kot 50 % delavcev ne uživa socialnih pravic , pri tem pa zlasti izstopajo priseljenci , ženske in otroci . 
V interesu EU je , da spodbuja dostojanstvo posameznika in spoštovanje socialnih pravic v državah članicah in da vzpostavi mehanizem , s katerim bomo lahko ugotavljali , kdo svojim delavcem ne zagotavlja pravic , in storilce kaznovali . 
Pozdravljam poročilo in glasujem zanj . 
Ob izpostavljanju pomena vrednot v globaliziranem svetu , v katerem ekonomija vse bolj prevladuje , se poročilo zavzema tudi za osebno dostojanstvo , ne sprejema izkoriščanja posameznikov , se zavzema za blaginjo in celostni osebni razvoj ter poziva EU , naj spoštuje standarde MOD . 
Pred seboj imamo samo še eno besedilo , ki izraža utemeljeno zaskrbljenost in upravičeno kritiko , zadevam pa ne pride do dna in je zato v glavnem brez pomena . 
Svetovno poročilo o socialni varnosti Mednarodne organizacije dela (MOD) za leto 2010 navaja , da več kot 50 % delavcev ne uživa socialnega varstva . 
In v takih okoliščinah Evropska unija goji trgovinsko politiko , ki temelji na vnetem zavzemanju za prosto trgovino in ki se izvaja prek pogajanj in podpisovanja neštetih dvostranskih in regionalnih sporazumov . 
Ti sporazumi vse prej kot spodbujajo " družbeno odgovornost podjetij " , ki je v praksi skoraj ni , ampak samo ščitijo dobičke velikih podjetij in finančnih institucij , premalo pozornosti pa posvečajo delavskim pravicam , pomenu pogajanj za sklepanje kolektivnih pogodb , pravici delavcev do združevanja , učinkoviti odpravi diskriminacije pri zaposlovanju , odpravi prisilnega , negotovega in slabo plačanega dela , ali odpravi dela otrok . 
To je samo en primer vidikov , ki bi jih poročilo lahko in moralo obravnavati mnogo bolj temeljito . 
Prav je , da Evropski komisiji naložimo odgovornost in od nje zahtevamo doslednost pri politiki in ukrepanju , pa tudi niz učinkovitih ukrepov za spodbujanje socialnih in delovnih standardov . 
v pisni obliki . - (PT) To poročilo ima nekaj pozitivnih vidikov: obsodbo multinacionalk zaradi trdovratnega kršenja pravic delavcev in dostojnih pogojev dela in ugotovitev , da je treba socialno politiko horizontalno vgraditi v vse zunanje politike Evropske unije , vključno s tako imenovano družbeno odgovornostjo podjetij . 
Ti pozitivni vidiki pa razvodenijo , ker poročilo ne zahteva sprejema drugačnih politik , ki bi učinkovito zavezovale podjetja k uresničevanju svoje družbene odgovornosti . 
Zato obžalujemo zavrnitev predloga , naj se točka 31 - " odločno poudarja , da na ravni EU ni treba sprejeti nobene direktive , ki bi urejala družbeno odgovornost podjetij in uveljavljala njeno spoštovanje " - izbriše . 
Parlament bi morali iti dlje od " pozivov " oziroma " spodbud " Komisiji , naj sprejme stališče , in bi moral zahtevati oblikovanje pravnega okvira za družbeno odgovornost podjetij z minimalnimi standardi spodbujanja varstva temeljnih standardov dela , za katere se zavzema Mednarodna organizacija dela (MOD) , v multinacionalkah in v sami Evropski uniji , ter vključitev klavzul o dostojnih pogojih dela in socialnih klavzul v vse dvostranske trgovinske sporazume , o katerih se pogaja Evropska unija , pa tudi v okviru same Svetovne trgovinske organizacije (STO) . 
Iz vseh teh razlogov smo glasovali proti poročilu . 
Zunanja razsežnost socialne politike spada med osrednja prednostna področja delovanja Skupine naprednega zavezništva socialistov in demokratov v Evropskem parlamentu . 
Nujno je treba okrepiti standarde dela , kot so svoboda združevanja , pravica do pogajanj za sklenitev kolektivne pogodbe , odprava prisilnega in obveznega dela , odprava diskriminacije pri zaposlovanju in opravljanju poklica ter odprava dela otrok . 
Cilji in prizadevanja v zvezi z mednarodnimi standardi dela bi morali biti usmerjeni zlasti v izboljševanje človekovega življenja in dostojanstva , ne le v zagotavljanje pogojev in pravic za delavce . 
Globalizacija je v resnici samo sredstvo za potiskanje delavcev po vsem svetu v medsebojno nepošteno konkurenčno tekmo , bodisi s selitvijo proizvodnje , priseljevanjem iskalcev zaposlitve ali zloglasnim Splošnim sporazumom o trgovini s storitvami po načinu 4 . 
Težava je v tem , da Evropska unija o tej temi veliko in lepo govori , svojih besed pa nikoli ne udejanji . 
Ali smo sploh kdaj že otipljivo in dejansko ukrepali , če smo naleteli na nesprejemljivo izkoriščanje ? 
Ali so nas taki pojavi že sploh kdaj odvrnili od podpisa trgovinskega sporazuma s kako državo ? 
Nikoli ! 
Ob tem , ko se pretvarjate , kako vas skrbi za tuje delavce , popolnoma prezrete evropske delavce . 
Kot izpostavlja poročevalec - tudi sam zagovornik takih pogledov , se po sprejetih dokumentih mednarodnih teles " standardi dela ne smejo uporabljati za ščitenje trgovinskih interesov " ! 
Katera načela , katere vrednote , kateri oziri torej sploh lahko posežejo v absolutno vlado trga ? 
Veliko govorite o družbeni odgovornosti podjetij , podjetja pa pravzaprav le igrajo po pravilih , ki ste jih predpisali vi sami . 
Le kdaj bomo končno na tem mestu odprli vprašanje težke družbene odgovornosti nosilcev političnega odločanja v EU ? 
v pisni obliki . - (FR) Veseli me , da je mnenje Odbora za razvoj , katerega poročevalka sem bila , vključeno v poročilo . 
Prav med našo razpravo poteka 100 . zasedanje Mednarodne konference dela , vsi pa se zavedamo , da so današnja pravila neučinkovita . 
V teh časih svetovne krize je nujno , da EU sproži odločen poziv k novi družbeni pravičnosti . 
S predlogi , ki jih vsebuje poročilo gospoda Falbra , lahko naredimo konkretne korake v to smer . 
Politika dvojnih meril pri uveljavljanju socialnih pravic je vredna vse naše graje . 
Potrebujemo izvedbene mehanizme (s spodbudami in kaznimi) za dejansko uveljavitev socialnih standardov . 
V vsak trgovinski sporazum , ki ga sklepa EU , moramo vključiti pravno zavezujočo socialno klavzulo . 
Rada bi tudi izrazila nasprotovanje trditvi v 31 . točki poročila , da na ravni EU ni treba sprejeti nobene direktive , ki bi urejala družbeno odgovornost podjetij in uveljavljala njeno spoštovanje . 
Trdim , da moramo napraviti premik k več družbene pravičnosti in k spoštovanju pravic delavcev po vsem svetu , zlasti v okviru našega sodelovanja z državami v razvoju . 
v pisni obliki . - (FR) Gospodarsko in finančno krizo , ki danes pustoši po Evropi , pa tudi drugod po svetu , spremlja tudi globoka družbena kriza . 
V teh težavnih razmerah nosijo Evropska unija in njena podjetja v odnosih s tretjimi državami precejšno družbeno odgovornost . 
Zato sem s svojim glasom želela predvsem poudariti , da mora Evropska unija pri sklepanju sporazumov s temi državami poskrbeti tudi za spoštovanje socialnih standardov in pravic delavcev . 
Evropska unija mora z vrednotami , ki jim je zapisana , poskrbeti , da se bodo socialni standardi , ki jih uveljavlja njeno delovno pravo , razširili in okrepili po vsem svetu . 
Naloga Evrope je , da služi za zgled . 
Zato sem glasovala tudi za točko , ki poudarja družbeno odgovornost podjetij . 
Pozdravljam ta dokument , saj je na prehodu v novo stoletje je EU spremenila svojo strategijo na področju zunanje razsežnosti socialne politike iz trdega na mehki pristop , tj . z usmerjenosti na povezovanje socialnih standardov s trgovinskimi sporazumi na osredinjenost na mednarodno sodelovanje in dialog . 
EU uporablja različne vrste instrumentov za izvajanje socialne politike v tretjih državah . 
Gre za trde , mehke in finančne instrumente . 
Uporaba teh instrumentov je dokaz , da EU pričakuje določeno vedenje v odnosih s svojimi trgovinskimi partnerji . 
Glavna ovira je kljub vsemu izvajanje teh instrumentov in njihovo izvrševanje v državah partnericah . 
Zato je bistveno , da se EU podrobneje osredini na njihovo izvajanje in izvrševanje , zlasti konvencij Mednarodne organizacije dela (MOD) in načel družbene odgovornosti podjetij . 
To pogosto ovira pravni red posamezne države , svoje pa prispevajo tudi pomanjkanje politične volje in notranji gospodarski pritiski . 
Prav tako pomemben dejavnik je , da delavci niso seznanjeni s svojimi pravicami . 
v pisni obliki . - V poročilu beremo , da EU odlikuje edinstvena združitev gospodarske dinamičnosti in socialnega modela . 
To nudi enake možnosti v izobraževanju , usposabljanju in na trgu dela , pa tudi enak dostop do socialnih storitev . 
Poročilo poudarja nujnost izvajanja programov dostojnega dela , ki bodo upoštevali nacionalne potrebe in prednostne naloge na področju zaposlovanja in socialne politike ter bodo temeljili na sporazumu med delodajalci , delavci in vladami . 
V sedanjih razmerah je ta vidik zelo pomemben . 
To je nekaj od razlogov za mojo podporo poročilu . 
Najpomembnejši so ljudje , zato je tako pomembno , da spodbujamo standarde s področja dela in socialne standarde . 
Dober primer za to so ljudje , ki živijo na podeželju , še zlasti ženske in mladi . 
Velika večina kmetij ima moške lastnike . 
Prepričan sem , da bi morali podpirati ženske pri odpravljanju tega nesorazmerja . 
Po mojem mnenju je prav tako pomembna podpora mladim kmetom , ki prevzemajo kmetije od svojih staršev . 
Kar zadeva mlade , bi morali izboljšati kakovost izobraževanja na podeželju , mladim na teh območjih pa bi morali tudi omogočiti enak dostop do učenja in osebnega razvoja , kot ga uživajo mladi v mestih . 
Naslednje vprašanje pa je družbena odgovornost podjetij . 
Ta pomeni , da podjetja vsak dan , na lastno pobudo in ne glede na predpise , ravnajo tako , da varujejo družbo in okolje . 
Podjetij ne poganja samo dobiček . 
Začenjajo se odlikovati z vedno jasnejšo ozaveščenostjo glede vprašanj varstva družbe in okolja . 
Glasoval sem za poročilo , saj verjamem , da podjetja nosijo družbeno odgovornost - do delavcev in kupcev , do okolja in družbe v celoti . 
Nemški besednjak je bogatejši za nov izraz: družbena odgovornost podjetij . 
Ta je prostovoljna - in taka mora tudi ostati . 
Na naših globaliziranih trgih pomeni družbena odgovornost podjetij mnogo več kot le donacijo lokalnemu nogometnemu klubu . 
Podjetja , ki poslujejo na globalno odgovoren način , pomagajo oblikovati našo zunanjo politiko in razvojno politiko . 
So ambasadorji Evrope po svetu in zastavonoše evropskih socialnih standardov v očeh sveta . 
Družbeno odgovornost podjetij moramo podpirati , ne pa pravno urejati . 
V tem primeru mora Evropa delovati kot usklajevalec , ne kot zakonodajalec . 
To načelo mora veljati , če želimo , da se bo Evropska komisija zresnila in se ponovno lotila vprašanja družbene odgovornosti podjetij: ne potrebujemo prekomernega zakonskega urejanja . 
To stališče smo podčrtali tudi v poročilu . 
Menim , da je gospod Falbr sestavil dobro poročilo , zato bi rad razložil , zakaj sem se odločil glasovati za njegovo sprejetje . 
Spodbujanje visokih standardov , povezanih z delom , socialnih standardov in družbene odgovornosti podjetij pomeni izredno zahteven izziv za zunanjo razsežnost socialne politike . 
Ena od težav , ki jo izpostavlja poročevalec , je neučinkovitost upravnih teles , odgovornih za politiko zaposlovanja . 
Stalno in konstruktivno sodelovanje Evropske unije kot celote in posameznih držav članic s tretjimi državami lahko služi kot vir dobrih praks pri vzpostavljanju ustreznih upravnih zmogljivosti . 
Prepričan sem , da dobre rezultate daje tudi sodelovanje na regionalni in lokalni ravni ter s podjetji . 
Odličen zgled partnerstva , podpore in izmenjave izkušenj , ki dajejo ugodne rezultate , je sodelovanje med poljskimi regijami in državami vzhodnega partnerstva v zadnjih letih . 
v pisni obliki . - (FR) Glasovala sem za resolucijo o zunanji razsežnosti socialne politike Evropske unije . 
Evropska unija velja po vsem svetu za privlačnega in zaželenega partnerja , precej tudi po zaslugi našega edinstvenega združevanja gospodarske dinamičnosti in socialnega modela . 
Slednjega mora EU spodbujati v okviru svojih odnosov s tretjimi državami in mora pri tem dosledno usklajevati dejavnosti v obeh razsežnostih , notranji in zunanji . 
Besedilo pred nami se zavzema še zlasti za spodbujanje družbene odgovornosti podjetij . 
Le ta zahteva od podjetij , udeleženih v trgovanju , da upoštevajo tudi socialne in okoljske vidike . 
Resolucija izpostavlja , da to spodbujanje ne sme biti zavezujoče , ampak mora biti rezultat odnosov med udeleženci na prostovoljni osnovi . 
In na koncu , poročilo se zavzema tudi za to , da bi v mednarodnih pogajanjih zajeli tudi pravice delavcev , katerih zaščita je poslanstvo Mednarodne organizacije dela , ter za spodbujanje globalnega gospodarskega upravljanja , ki bo upoštevalo vse te dejavnike . 
v pisni obliki . - Pozdravljam to poročilo . 
Temeljni standardi dela so zapisani v osmih konvencijah MOD , ki se osredotočajo na svobodo združevanja in pravico do pogajanj za sklenitev kolektivnih pogodb , odpravo prisilnega ali obveznega dela , odpravo diskriminacije pri zaposlovanju in opravljanju poklica ter odpravo dela otrok . 
Ne le iz teh konvencij , tudi iz poročila Svetovne komisije o socialni razsežnosti globalizacije je jasno , da je treba spremeniti ozko usmerjenost na trge in se osrediniti na širši interes za ljudi , tj . na varstvo pravic delavcev in spoštovanje predpisov delovnega prava . 
Če naj bi se EU pogajala s tretjimi državami , morajo te upoštevati vse , kar je bilo predhodno navedeno . 
To je pogoj , brez katerega so pogajanja z državami članicami nemogoča . 
Trgovinska politika ne more zaobiti nobenega neupoštevanja pravic delavcev , torej se razvoj družbe lahko nadaljuje le , ko se te ovire odpravijo . 
Z določitvijo standardov dela EU podpira priložnosti za moške in ženske , da dobijo dostojno in produktivno delo ob spoštovanju svobode , enakosti , varnosti in dostojanstva . 
Glede na sedanjo globalizacijo so mednarodni standardi dela osnova , ki zagotavlja , da bo rast svetovnega gospodarstva koristila vsem . 
Namen in večji del vsebine poročila gospoda Falbra sta po mojem mnenju zelo pohvalna . 
Tudi sam menim , da je osredinjenje na delo in dostojne pogoje dela ključno za trajnostni razvoj , in sicer ne le v državah EU . 
Podobno kot poročevalec obžalujem , da nimamo enotne opredelitve " socialne klavzule " , ki bi jo lahko uporabljali ne le pri sklepanju dvostranskih sporazumov , ampak tudi pri vzpostavljanju dostojnih pogojev dela za delavce . 
Socialni modeli nekaterih evropskih držav so lahko tudi zgled državam v razvoju . 
Soglašam tudi z mnenjem glede skupnega boja proti delu otrok . 
Kljub omenjenemu pa sem se vzdržal glasovanja , saj ne moremo uveljavljati socialnih zahtev v dvostranskih trgovinskih sporazumih , če nimamo jasne opredelitve spoštovanja človekovih pravic . 
Tega merila ne smemo uporabljati kot argument proti podpisovanju sporazumov . 
 " Da je duh revolucionarnih sprememb , ki že dolgo buri narode sveta , prestopil meje politike in svojo sled pušča tudi na sorodnem področju gospodarstva , ni presenetljivo . " 
To so besede ljubljenega papeža Janeza Pavla II , ki je v encikliki pod naslovom Centesimus Annus ponovno odprl vprašanje , ki ga je obravnaval že njegov predhodnik Leon XIII v encikliki Rerum Novarum . 
Njegov namen je bil analizirati in prispevati k reševanju socialnega " vprašanja " , ki ga je - danes enako kot leta 1991 - mogoče rešiti le s pomočjo krščanske doktrine , torej ob priznavanju popolnega in nedeljivega dostojanstva človeškega bitja in delavca . 
Glasovala sem za poročilo gospoda Falbra , ker je osredinjeno prav na pomen varovanja človekovih pravic in na pomen evropskega socialnega modela kot izhodišča , tudi pri zunanjih odnosih Unije . 
Družbena odgovornost mora biti usmerjena v ta cilj in Evropska unija mora - prek Parlamenta - obnoviti in okrepiti ta načela pri vsem svojem delovanju , zlasti pri odnosih s tretjimi državami , katerih državljanom so kratene temeljne pravice . 
Kot podpredsednica Odbora za pravice žensk in enakost spolov čutim dolžnost poudariti , kako pomembno je sodelovanje vseh , tudi zunaj EU , pri odpravljanju diskriminacije in nasilja na podlagi spola in obnavljanju družbenega dostojanstva žensk ter oživljanju njihove dejavne vključenosti v gospodarsko življenje na lokalni , pa tudi mednarodni ravni . 
Globalizacija gospodarstva in selitev evropskih podjetij odpirata vprašanja zunanje razsežnosti socialne politike . 
Le-ta obsega dejavnosti EU , namenjene spodbujanju delovnih in socialnih standardov v tretjih državah . 
Temeljni standardi dela so zapisani v osmih konvencijah Mednarodne organizacije dela (MOD) , ki se osredotočajo na svobodo združevanja in pravico do pogajanj za sklenitev kolektivnih pogodb , odpravo prisilnega ali obveznega dela , odpravo diskriminacije pri zaposlovanju in opravljanju poklica ter odpravo dela otrok . 
Če naj bi se EU pogajala s tretjimi državami , morajo te upoštevati vse omenjene ideje . 
To je pogoj , brez katerega so pogajanja s tretjimi državami nemogoča . 
Trgovinska politika ne more zaobiti nobenega neupoštevanja pravic delavcev , torej se razvoj družbe lahko nadaljuje le , ko se te ovire odpravijo . 
Mednarodni standardi s področja dela morajo služitiza to , da bo gospodarski razvoj usmerjen v izboljševanje človekovega življenja in krepitev njegovega dostojanstva , ne pa za določanje pogojev dela in pravic delavcev . 
v pisni obliki . - Zunanja razsežnost socialne politike je za našo skupino in zame osebno eno od ključnih področij . 
Pred kratkim smo sprejeli resolucijo o konvenciji o domačih delavcih , ki je v pripravi in bo predvidoma sprejeta junija 2011 . 
To poročilo širše poziva h krepitvi temeljnih delovnih standardov , zapisanih v konvencijah MOD , ki vključujejo svobodo združevanja in pravico do pogajanj za sklenitev kolektivnih pogodb ter odpravo prisilnega ali obveznega dela , odpravo diskriminacije pri zaposlovanju in opravljanju poklica in odpravo dela otrok . 
Skupina S&D zahteva take spremembe pri upravljanju na svetovni ravni in na ravni EU , ki bodo izboljšale stanje na področju pravic delavcev in delovnih pogojev . 
Nespoštovanje temeljnih mednarodnih standardov dela v EU in zunaj nje je oblika socialnega in okoljskega dampinga v škodo evropskim podjetjem in delavcem . 
Glasoval sem za . 
v pisni obliki . - (DE) Podpiram načela , navedena v poročilu . 
Rad pa bi opomnil , da gre za vzvišene cilje , ki jih bo v praksi težko , če ne celo nemogoče , uresničiti . 
Imamo že množico trgovinskih sporazumov , ki ne vsebujejo nikakršnih zahtev po spoštovanju socialnih standardov . 
Dokler to očitno neskladje ne bo odpravljeno , bodo učinki in temelji poročila nujno le omejeni . 
Poročilo poziva države članice , naj uveljavijo temeljne standarde s področja dela v domačih podjetjih . 
Ali ne bi moralo to zajemati tudi podjetij zunaj Evrope ? 
Zdi se mi tudi , da je poročilu pripisana tudi ambicija odpravljanja škodljivih učinkov globalizacije , vendar v njem obravnavani ukrepi konec koncev tega ne omogočajo . 
Zato sem se glasovanja vzdržal . 
V tem poročilu si je Evropska unija zastavila zelo ambiciozne cilje na podlagi pretehtanih načel . 
Poročilo poziva države članice , naj uveljavijo temeljne standarde s področja dela v domačih podjetjih . 
Žal pa je videti , da ta poziv za zdaj ne zajema tudi podjetij zunaj Evrope . načela , na katerih temelji poročilo , sicer podpiram , menim pa , da sklepi poročila niso povsem pravilni , zato sem se glasovanja vzdržal . 
v pisni obliki . - (PL) Zunanja socialna politika Evropske unije , ki zajema države , ki se ne želijo pridružiti EU , bi morala biti predvsem dosledna , pragmatična in enotna . 
Tako notranja kot tudi zunanja socialna politika bi morali spodbujati standarde s področja dela , pa tudi socialne standarde , ki spadajo med najpomembnejše cilje EU . 
V zvezi z omenjenim bi morale vse države članice pri sklepanju sporazumov s tretjimi državami svoja pogajalska stališča oblikovati skladno z evropskim socialnim modelom . od držav , ki se ne želijo pridružiti EU , moramo zahtevati , da spoštujejo pravico do združevanja in da ukrepajo proti diskriminaciji na podlagi spola ali starosti . 
Odprava dela otrok in pravica državljanov do razvoja svoje poklicne usposobljenosti sta zelo pomembni vprašanji . 
Kar zadeva razvojno sodelovanje , ima Evropska unija na voljo dovolj finančnih sredstev , da lahko vzpostavi ustrezne strukture na področju poklicnega izobraževanja in usposabljanja . 
Nujno je , da Evropska komisija pri pogajanjih o partnerskih sporazumih upošteva dejanske razmere in pogoje življenja v državi , s katero se pogaja . 
Evropski parlament je z uveljavitvijo Lizbonske pogodbe pridobil nove pristojnosti in bi moral dejavno sodelovati z evropskimi in mednarodnimi sindikati pri izboljševanju socialnih razmer . 
v pisni obliki . - (EL) Glasoval sem za resolucijo o zunanji razsežnosti socialne politike , ki spodbuja delovne in socialne standarde ter družbeno odgovornost evropskih podjetij . 
Naš cilj je spodbujati delovne in socialne standarde ter družbeno odgovornost evropskih podjetij zunaj EU . 
Ta cilj je legitimen , imam pa nekaj pomislekov glede tega , ali nam ga bo uspelo uresničiti . 
Enotnost socialnih standardov , na katero se sklicujemo , je ogrožena in očitna postaja namera , da bi tudi znotraj EU uveljavili različne delovne in socialne standarde . 
Standardi v moji domovini , Grčiji , kjer stopnja brezposelnosti med 25-letniki znaša 35 , 1 % , in v Španiji , kjer ta stopnja znaša 43 % , so povsem drugačni od tistih , ki veljajo v močnih evropskih gospodarstvih . 
To poročilo nas opominja , da mora EU , če želi prevzeti vodilno vlogo na svetu na področju socialne politike , poskrbeti za kohezijo socialnih politik v državah članicah . 
Glasovala sem za poročilo o zunanji razsežnosti socialne politike , spodbujanju standardov s področja dela in socialnih standardov ter družbene odgovornosti evropskih podjetij . 
Čeprav lizbonska strategija in strategija Evropa 2020 pripisujeta socialni politiki večji pomen kot kdaj koli doslej , imajo vprašanja konkurenčnosti in gospodarski dejavniki še vedno prednost pred socialnimi vprašanji . 
Nujno moramo braniti naše standarde dela , ki so zapisani v osmih konvencijah Mednarodne organizacije dela (MOD) in se osredotočajo na svobodo združevanja in pravico do pogajanj za sklenitev kolektivnih pogodb , odpravo prisilnega ali obveznega dela , odpravo diskriminacije pri zaposlovanju in opravljanju poklica ter odpravo dela otrok . 
Svoja prizadevanja moramo usmeriti na varstvo delavskih pravic in spoštovanje predpisov delovnega prava . 
Če naj bi se EU pogajala s tretjimi državami , morajo te upoštevati vse omenjene ideje . 
To mora biti obvezen pogoj za začetek pogajanj s tretjimi državami . 
Trgovinska politika ne more zaobiti nobenega neupoštevanja pravic delavcev , torej se razvoj družbe lahko nadaljuje le , ko se te ovire odpravijo . 
Namen zunanje razsežnosti socialne politike Evropske unije je spodbujati socialne standarde v tretjih državah , še vedno pa imajo vprašanja konkurenčnosti in gospodarski dejavniki prednost pred socialnimi vprašanji in vprašanji dela . 
Do zdaj so vse države članice EU ratificirale osem konvencij Mednarodne organizacije dela (MOD) . 
Te konvencije bi morale postati temelj za mednarodna pravila , ki bi veljala za vse države članice . 
Na splošno moramo svojo pozornost preusmeriti na ljudi kot človeška bitja , za to pa moramo poskrbeti za varstvo pravic delavcev in pravice do dela . 
MOD ima osrednjo vlogo na mednarodnem prizorišču , saj oblikuje , spodbuja in prenaša te standarde v življenje . 
Tudi podjetja moramo prispevati k trajnosti razvoja , da bodo imeli delavci zagotovljene čim ugodnejše pogoje , med razvitimi državami in državami v razvoju pa še vedno lahko ugotavljamo razlike pri sistemih socialnega varstva . 
Glasujem za obravnavani predlog , iz omenjenih razlogov , pa tudi za to , da bi lahko učinkoviteje spodbujali delovne in socialne standarde tako v državah članicah EU kot tudi v drugih državah , pa tudi zagotovili večje spoštovanje temeljnih mednarodnih standardov s področja dela . 
Temeljni standardi dela , zapisani v osmih konvencijah MOD , se osredotočajo na svobodo združevanja in pravico do pogajanj za sklenitev kolektivnih pogodb ter odpravo prisilnega ali obveznega dela , odpravo diskriminacije pri zaposlovanju in poklicih , pa tudi odpravo dela otrok . 
Zato moramo več pozornosti posvetiti varstvu pravic delavcev in delovnemu pravu . 
Znatno moramo izboljšati pravni in socialni položaj žensk , preprečiti njihovo diskriminacijo v podjetjih in tako izkoristiti njihov potencial za gospodarski in družbeni razvoj . 
Pozivam Komisijo in države članice , naj kot osrednje načelo boja proti revščini uveljavijo pravico do zaščite pred diskriminacijo , to je pravico do dela in enakopravne obravnave ne glede na spol , narodnost , starost in invalidnost . 
Pozivam Komisijo in države članice , naj v sodelovanju s partnerskimi državami dosežejo , da bo boju proti delu otrok posvečena večja pozornost in da bodo to delo nadomestila dostojna delovna mesta za odrasle , otroci pa se bodo lahko izobraževali . 
Za izboljšanje in varstvo dostojnih delovnih pogojev morata biti vsem brez izjem zagotovljeni svoboda združevanja in pravica do pogajanj za sklenitev kolektivnih pogodb . 
v pisni obliki . - Spodbujanje standardov dela pri pogajanjih med EU in tretjimi državami koriti tako državam članicam kot tretjim državam . 
S spodbujanjem višjih standardov varnosti in plačila EU prispeva k boljšemu življenju delavcev . 
Z vztrajanjem pri boljšem plačilu delavcev si EU tudi zagotavlja trge v teh državah za svoj izvoz . 
Če dovolimo uvoz blaga v Evropo iz držav , ki ne zagotavljajo pravičnega plačila delavcem , pravzaprav izrivamo evropska podjetja s trga s cenovnim dampingom . 
Podjetjem iz EU je težko tekmovati z gospodarstvi tretjih držav , ki ne spoštujejo enakih varnostnih standardov in ki lahko svojim delavcem plačujejo mnogo manj . 
Pomembno pa je upoštevati nevarnosti , povezane z " mehkim " pravnim pristopom k standardom s področja dela . 
Poleg tega , da ta pravila niso zavezujoča in da za njihovo kršitev niso predvidene sankcije , obstaja tudi nevarnost oslabitve tradicionalnih sistemov nadzora ob njihovem nadomeščanju z neuradnimi postopki spremljanja . 
Torej mora biti EU budna in mora poskrbeti za spoštovanje standardov , v nasprotnem primeru pa ukrepati . 
V svetu , ki se vse bolj globalizira , je nujno , da EU uporabi svoj mednarodni vpliv za zagotavljanje takega varstva pravic delavcev , ki spoštuje osebno dostojanstvo . 
V zvezi s tem se odpira niz vprašanj , tudi vprašanje izbire ustreznih instrumentov , s katerimi bo EU uveljavljala svoj vpliv . 
Poleg tega ne smemo pozabiti , kako zna EU odločno nastopati v odnosih z državami , ki so bodisi kandidatke za pristop k Uniji bodisi prejemnice sredstev naših programov pomoči . 
In za konec , v razmerah , v katerem je znaten del gospodarstva odvisen od multinacionalk , je nujno , da družbeno odgovorno ravnajo tudi te organizacije . 
v pisni obliki . - Sem za . 
Zunanja razsežnost socialne politike zajema dejavnosti in pobude EU , namenjene spodbujanju standardov dela in socialnih standardov v tretjih državah . 
Čeprav je lizbonska strategija socialni politiki dala - in ji strategija EU 2020 daje - večji poudarek kot kdajkoli prej , imajo vprašanja konkurenčnosti in gospodarski dejavniki še vedno prednost pred socialnimi vprašanji . 
Temeljni standardi dela so zapisani v osmih konvencijah MOD , ki se osredotočajo na svobodo združevanja in pravico do pogajanj za sklenitev kolektivnih pogodb ter odpravo prisilnega ali obveznega dela , odpravo diskriminacije pri zaposlovanju in poklicih in odpravo dela otrok . 
Ne le iz teh konvencij , tudi iz poročila Svetovne komisije o socialni razsežnosti globalizacije je jasno , da je treba spremeniti ozko usmerjenost na trge in se osrediniti na širši interes za ljudi , tj . na varstvo pravic delavcev in spoštovanje predpisov delovnega prava . 
Če naj bi se EU pogajala s tretjimi državami , morajo te upoštevati vse , kar je bilo predhodno navedeno . 
To je pogoj , brez katerega so pogajanja s tretjimi državami nemogoča . 
Trgovinska politika ne more zaobiti nobenega neupoštevanja pravic delavcev , torej se razvoj družbe lahko nadaljuje le , ko se te ovire odpravijo . 
Podjetje lahko trdi , da je družbeno odgovorno , če je zavezano trdni strukturi in sposobno upoštevati ne le gospodarske izide , ampak tudi socialne in okoljske rezultate svojega delovanja . 
Danes ne zastavljamo le vprašanja , kako podjetje dosega svoje gospodarske rezultate , ampak tudi vprašanje , kako zaposluje in kako ravna z zaposlenimi . 
Odgovorno podjetje je aktiven in ozaveščen udeleženec družbene stvarnosti , v kateri deluje , in svoj napredek gradi predvsem na partnerskih odnosih z vsemi , s katerimi sodeluje . 
Z danes sprejetim poročilom se Evropska unija zavezuje , da bo prevzela vodilno vlogo na svetu na področju socialne politike s spodbujanjem ciljev te politike na svetovni ravni , s tem pa poudarja pomen vloge , ki jo podeljuje Parlamentu Lizbonska pogodba . 
Podpiram to samoiniciativno poročilo , saj obravnava spodbujanje družbene odgovornosti podjetij kot prostovoljnega motivacijskega orodja za pospeševanje rasti podjetij . 
Evropska podjetja so gonilo gospodarstva Evropske unije , zato si mora Evropa bolj prizadevati za zaščito podjetij v EU , ki so pogosto soočena s konkurenco brezvestnih partnerjev . 
Poleg tega podpiram ustvarjanje družbeno odgovornih podjetij , katerih osrednja vodilna načela so socialno varstvo delavcev , varstvo potrošnikov in spoštovanje zakonitosti preglednega poslovanja . 
Glasovala sem za to resolucijo , saj poudarja ključno vlogo , ki jo Evropska unija želi in mora imeti v odnosih s tretjimi državami , zlasti s trgovinskimi partnerji EU . 
Nespoštovanje temeljnih mednarodnih socialnih standardov je oblika socialnega in okoljskega dampinga v škodo evropskim podjetjem in delavcem . 
To je ena od točk , ki sem jih želela izpostaviti v mnenju , ki sem ga o tem vprašanju pripravila v imenu Odbora za mednarodno trgovino . 
EU pa ne more vsega doseči sama: tesneje mora sodelovati z ustreznimi mednarodnimi organizacijami (MOD , STO , OECD) , zlasti v boju proti prostim conam , saj so le-te v nasprotju s socialno zakonodajo . 
Družbena odgovornost podjetij je sicer danes v Evropi dobro uveljavljena , vendar imajo evropska podjetja , njihove podružnice in podizvajalci zaradi svojega pomena v mednarodni trgovini osrednjo vlogo pri širjenju in spodbujanju socialnih in delovnih standardov po svetu . 
Komisija jih mora pri tem spodbujati , zlasti z ugotavljanjem in pospeševanjem najboljših praks . 
Glasoval sem za poročilo gospoda Falbra , ker menim , da moramo v Evropi še bolj spodbujati družbeno odgovornost podjetij , saj s tem neposredno branimo skupne vrednote in krepimo solidarnost in kohezijo med Evropejci . 
Družbena odgovornost podjetij mora postati osrednji vidik evropskega socialnega modela , da bomo okrepili inovativnost in konkurenčnost , zaposljivost in ustvarjanje novih delovnih mest v času , ko stopnje brezposelnosti dramatično naraščajo in se mladi Evropejci , delovna sila , na kateri temelji naš dolgoročni obstoj , ozirajo po rešitvah za svoje težave preko meja Evrope . 
v pisni obliki . - (DA) Glasoval sem za poročilo gospoda Falbra , ki se zavzema za spodbujanje delovnih in socialnih standardov pri pogajanjih EU s tretjimi državami . 
Poročilo izhaja iz niza konvencij MOD in na njihovi podlagi predlaga , naj EU varuje pravice delavcev in spoštovanje predpisov delovnega prava npr . pri sklepanju trgovinskih sporazumov s tretjimi državami . 
Poročilo med drugim predlaga , naj se z ustreznim pravnim okvirom predpišejo minimalne zahteve za družbeno odgovornost podjetij , naj se natančneje opredeli sam pojem družbene odgovornosti podjetij in naj se izpopolni nadzor izpolnjevanja zahtev . 
Obenem poročilo zavrača uporabo postopkov vrste " NAČIN 4 " pri trgovinskih sporazumih , saj ti postopki omogočajo mednarodnim podjetjem , da uvažajo lastno delovno silo in se tako izognejo predpisom države gostiteljice glede socialnih in delovnih pogojev . 
Poleg tega , da so pri tem uvoženi delavci v slabšem položaju kot domači delavci , je to tudi oblika socialnega dampinga . 
EU ima danes pristojnosti za sklepanje trgovinskih sporazumov s tretjimi državami v imenu vseh držav članic EU . 
Temu nasprotujem . 
Dokler je tako , pa je treba določiti tudi zahteve glede vsebine takih trgovinskih sporazumov . 
v pisni obliki . - Podprla sem poročilo , ki je bilo predloženo pred sporočilom Komisije o družbeni odgovornosti podjetij . 
Pozdravljam tudi delo kolega Richarda Howitta , ki na stopnji odbora pripravlja poročilo o možnih koristih družbene odgovornosti podjetij na evropski ravni . 
Evropa spada med glavne igralce v globaliziranih procesih in nosi pomemben delež odgovornosti za zagotavljanje trajnostnih oblik razvoja . 
Evropska unija je v prvih vrstah zagovornikov socialnih politik v svetu in poziva države v razvoju k spoštovanju pogodb , sklenjenih v okviru STO . 
Poročilo gospoda Falbra omenja tudi pomen družbene odgovornosti podjetij in ravnanje podjetij v EU v skladu z njenimi načeli , saj prevzem take odgovornosti pomembno prispeva k družbenemu napredku in varstvu okolja ter boju proti revščini v državah , v katerih delujejo ta podjetja . 
Zato sem glasovala za poročilo . 
v pisni obliki . - Strategija EU 2020 pojasnjuje , da je socialna politika temeljna prednostna naloga Evrope . 
Vendar moramo storiti več za izboljšanje stanja na tem področju in zato sem podprl to poročilo . 
Poročilo poziva k odpravi prisilnega dela , pa tudi dela otrok , in poudarja , da moramo več pozornosti posvetiti varstvu pravic delavcev . 
Tretje države morajo spoštovati ta temeljna načela , če naj EU sodeluje in trguje z njimi . 
Tudi države članice morajo sodelovati s partnerskimi državami pri zagotavljanju varstva ranljivih skupin in v boju proti diskriminaciji na podlagi spola , pa tudi proti diskriminaciji na podlagi narodnosti , veroizpovedi , starosti in invalidnosti . 
Upam , da nam bo Komisija predstavila konkretne predloge za krepitev delovnih in socialnih standardov , pa tudi predloge za spodbujanje družbene odgovornosti podjetij v okviru njenih zunanjih politik . 
Poročevalec se pritožuje , da ljudje še vedno niso v središču socialne politike in da ima konkurenčni vidik še vedno prednost pred človeškim vidikom . 
Kot razlaga poročilo , EU uživa v svetu ugled zaradi idealne povezave med gospodarsko dinamičnostjo in socialnim modelom , ta ugled pa nam nalaga tudi določeno odgovornost . 
EU ne bi smela več uporabljati dvojnih meril , zato v celoti soglašam s poročevalcem . 
Glasujem za to poročilo , saj mora biti poklicno izobraževanje in usposabljanje razpoložljivo , dostopno in mogoče za ljudi v vseh življenjskih obdobjih in ne glede na njihov status na trgu dela ali dohodek . 
Glasovala sem za resolucijo o evropskem sodelovanju v poklicnem izobraževanju in usposabljanju v podporo strategiji EU 2020 . 
Možnost in sposobnost za učenje in delovanje v mednarodnem okolju je pomemben predpogoj za uspešno poklicno življenje v globaliziranem gospodarstvu . 
Potrebe po mobilnih , prilagodljivih zaposlenih z mednarodnimi izkušnjami so vedno večje . 
Takojšnje ukrepanje je potrebno zlasti v zvezi z mladimi: brezposelnost mladih je eden izmed najbolj perečih problemov Evrope . 
Države članice morajo za odpravo revščine sprejeti ciljno usmerjene politične strategije in pri tem upoštevati nacionalne posebnosti in potrebe . 
Soglašam s točko resolucije , da se je treba ciljev , zastavljenih v okviru strategije Evropa 2020 , to je zmanjšati delež mladih , ki predčasno prekinejo šolanje , na manj kot 10 odstotkov in omogočiti 40 odstotkom mladim pridobitev visokošolske izobrazbe , lotiti s konkretnimi , ustvarjalnimi in učinkovitimi ukrepi . 
Glede na vedno večjo potrebo po nadaljnjem usposabljanju , ki ji botrujejo demografske spremembe , in glede na nujnost sodelovanja v procesu vseživljenjskega učenja , je treba delavcem priskrbeti instrument , s katerim bodo lahko sami določili svoje potrebe po nadaljnjem usposabljanju in tega tudi sami načrtovali . 
Poleg tega je treba ljudem v različnih fazah življenja ter specifičnim skupinam ljudi pri dostopu do poklicnega izobraževanja in usposabljanja zagotoviti razširjene , poenostavljene in lažje dostopne možnosti financiranja s sredstvi , ki so na voljo iz Evropskega socialnega sklada in programa Erasmus za mlade podjetnike . 
Zagotoviti moramo , da bodo evropski delavci pridobili možnost za prilagoditev zahtevam gospodarstva . 
To priskutno poročilo orisuje strateški načrt EU , kako prehiteti druge imperialistične centre v tekmi za monopole s spodbujanjem vključevanja izobraževanja v merljive cilje reakcionarne strategije EU 2020 in njihovega " preoblikovanja " v nacionalne cilje . 
V okviru tega vrhovnega načrta je posebna pozornost posvečena tehničnemu in poklicnemu izobraževanju , ki mu je dodeljena vloga procesa za zadovoljevanje potreb " trga dela " in " konkurenčnosti " po najcenejši možni delovni sili , oropani vseh pravic . 
Zato morajo biti programi izobraževanja in usposabljanja usklajeni s sedanjimi in prihodnjimi potrebami trga . 
Utrditi je treba tudi podreditev izbiram in načrtom kapitalističnih podjetij in olajšati " zaposljivost " in vstop na trg dela prek pripravništva , mobilnost med gospodarskimi panogami in tako imenovano prehodnost med ravnmi izobraževanja in usposabljanja . 
Za frazami o " enakih možnostih " in " prosti izbiri " ter o zadovoljevanju potreb mladih se skriva prilagajanje potrebam kapitalističnega gospodarstva , ki pomeni vzpostavljanje razrednih ovir v izobraževanju , ukrojenem po vzoru srednjeveških delovnih praks iz " memorandumov " in strategije EU 2020 . 
Gospodarska kriza je postavila trg dela Evropske unije na glavo . 
Nobena pomembnejša gospodarska panoga se ni izognila škodljivim posledicam te krize , državljani pa občutijo njene učinke v obliki negotove zaposlitve , brezposelnosti in slabih razmer ter pičlih možnosti za novo zaposlitev . 
V takih razmerah pomenita poklicno izobraževanje in usposabljanje novo priložnost , novo pot , ki omogoča evropskim državljanom vrnitev v normalno življenje . 
Hudo me skrbi visoka stopnja brezposelnosti med mladimi . 
Prepričana sem , da bosta ustrezna izobrazba in stalno usposabljanje mnogim mladim odprla pot do dobro plačane zaposlitve , primerne njihovi poklicni usposobljenosti ali pre-usposobitvi . 
Čestitam poročevalki za to gradivo . 
Za zaključek naj ponovim z gospo Nadjo Hirsch , da mora biti poklicno izobraževanje in usposabljanje usmerjeno v rezultate , da bomo lahko te svoje želje uresničili . 
Naš cilj do leta 2020 mora biti: vsi mladi morajo imeti delo . 
v pisni obliki . - (IT) Podatki iz poročila gospe Hirsch so zelo zaskrbljujoči: stopnja brezposelnosti med mladimi znaša danes 21 % , kar je dvakrat več od povprečne stopnje brezposelnosti v EU . 
Predlog vsebuje koristne zamisli in ga je treba vsekakor oceniti kot pozitivnega , prepričan pa sem , da moramo zagotoviti ustrezne finančne vire za uspešen spopad z izzivi , ki nam jih zastavljata københavnski proces in strategija EU 2020 , npr . iz strukturnih skladov , še zlasti pa iz Evropskega socialnega sklada . 
Žal pa moram tudi reči , da nimamo celovitega in vseobsežnega pristopa , ki bi zajemal vse države članice . 
Menim , da brez usklajene pobude , ki bo povezala področja poklicnega izobraževanja , poklicnih kvalifikacij , vseživljenjskega učenja in pripravništva s trgom dela , ne bomo mogli zagotoviti uresničitve ciljev strategije EU 2020 , katere naslov je " Program za nova znanja in spretnosti in nova delovna mesta " . 
Glasovala sem za poročilo gospe Hirsch , katerega cilj je primerljivost med izobraževalnimi sistemi in znotraj njih . 
Prepričana sem , da bi moralo biti izobraževanje bolj prilagojeno potrebam trga dela in da bi moralo spodbujati ustvarjalnost , inovativnost in podjetništvo . 
V ta namen se poročilo zavzema za olajšanje mobilnosti učiteljev in učencev in za nujno potrebno poenostavitev postopkov priznavanja poklicnih kvalifikacij , pridobljenih v tujini . 
v pisni obliki . - (LT) Možnost in sposobnost za učenje in delovanje v mednarodnem okolju je pomemben predpogoj za uspešno poklicno življenje v globaliziranem gospodarstvu . 
Potrebe po mobilnih , prilagodljivih zaposlenih z mednarodnimi izkušnjami so vedno večje . 
Strategija Evropa 2020 navaja ključne elemente za pametno rast (spodbujanje znanja , inovacij in izobraževanja ter digitalne družbe) , trajnostno rast (proizvodnja , ki temelji na bolj učinkoviti rabi virov , in hkratno povečevanje naše konkurenčnosti) in vključujočo rast (povečanje stopnje zaposlenosti , usposabljanje in odprava revščine) . 
Kar zadeva poklicno izobraževanje in usposabljanje , pa so potrebni praktični koraki na ravni EU in v državah članicah . 
Ukrepati moramo nemudoma , zlasti v zvezi s stopnjo brezposelnosti mladih . 
Ne gre le za to , da je stopnja brezposelnosti med mladimi višja kot med odraslimi delavci: mladi so tudi pogosteje zaposleni v negotovih in začasnih delovnih razmerjih z nižjimi plačili in slabšo socialno varnostjo . 
Strinjam se , da bi morale institucije EU za dosledno uresničevanje poglavitne pobude strategije Evropa 2020 " Program za nova znanja in spretnosti in nova delovna mesta " doseči bolj pragmatičen , celovit in obsežen dogovor , ki ga bodo podprle vse države članice , ki bi se moral osredotočiti na povezovanje področij poklicnega izobraževanja , poklicnih kvalifikacij , vseživljenjskega učenja in pripravništva s trgom dela . 
v pisni obliki . - (PT) EU preživlja hudo gospodarsko , finančno in družbeno krizo . 
Posledice te krize so občutne predvsem na področju zaposlovanja . 
Danes je v Evropski uniji 22 , 82 milijona brezposelnih ljudi . 
Najhuje so še vedno prizadeti mladi , v starostni skupini pod 25 let , saj znaša stopnja brezposelnosti v tej skupini 21 , 3 % . 
Ocenjuje se , da bo do leta 2020 na eni strani nastalo skoraj 15 , 6 milijona novih delovnih mest za visoko usposobljene kadre , na drugi strani pa bo izginilo 12 milijonov delovnih mest za ljudi z nizko kvalifikacijo ali brez nje . 
Strategija Evropa 2020 skuša najti odgovore na te pričakovane spremembe na področju dela in poklica . 
Poročilo poudarja , da je treba na evropski ravni okrepiti sodelovanje na področju poklicnega izobraževanja in usposabljanja , kar bo vneslo več preglednosti in olajšalo primerjave izobraževalnih sistemov . 
Poročilo izpostavlja tudi pomen spodbujanja prenosa in uveljavljanja evropske zakonodaje za lažjo mobilnost učiteljskega osebja in učencev ter za poenostavitev postopkov priznavanja poklicnih kvalifikacij , pridobljenih na tujem . 
Zato sem to poročilo podprla . 
v pisni obliki . - (FR) Glede na to , da stopnja brezposelnosti mladih v Evropski uniji danes znaša 21 % , v moji domovini pa skoraj 25 % , predstavlja brezposelnost mladih za Evropo enega od osrednjih izzivov , saj mladim , prikrajšanim za zaposlitev , grozita socialna izključenost in revščina . 
EU ima le obrobne pristojnosti v zvezi s temi vprašanji . 
Očitno pa lahko ponudi , če ne že rešitev , pa vsaj zanimivo snov za razmišljanje: zdi se mi samo po sebi umevno , da bi morala biti usposabljanje in izobraževanje osrednji politični prednostni nalogi današnjega in jutrišnjega dne . 
Poročilo poziva države članice k izmenjavi dobrih praks iz svojih sistemov poklicnega izobraževanja in usposabljanja , skupaj z delovnimi izkušnjami , ki bi se lahko razširile v številne države članice , še zlasti v Francijo . 
Ta priporočila so korak v pravo smer , kar zadeva izboljšave izobraževanja in usposabljanja v povezavi s trgom dela ter zmanjšanje brezposelnosti in socialne izključenosti , ne bodo pa dovolj , če si države članice in Komisija ne bodo dovolj prizadevale , zlasti v današnjem času , ko postaja brezposelnost mladih velik politični izziv v mnogih državah članicah , še zlasti v moji domovini , Franciji . 
v pisni obliki . - (IT) Možnost in sposobnost za učenje in delovanje v mednarodnem okolju je pomemben predpogoj za uspešno poklicno življenje v današnjem globaliziranem gospodarstvu . 
Kljub drastičnim posledicam gospodarske krize za evropski trg dela se s spremembami v industriji in tehnologiji povečujejo potrebe po delavcih z visokimi in srednjimi kvalifikacijami . 
Na področju poklicnega izobraževanja in usposabljanja je treba v strategiji Evropa 2020 navedene ključne elemente za pametno , trajnostno in vključujočo rast pretvoriti v konkretne ukrepe na ravni Evropske unije . 
Pogoj za dosego teh ciljev je , da poklicno izobraževanje in usposabljanje postane trajna pomembna politična in skupna prednostna naloga , za uresničevanje pa je potrebno sodelovanje in zavzetost vseh sodelujočih , institucij EU in lokalnih in regionalnih akterjev . 
Na tem mestu bi rad poudaril , da moramo ukrepati hitro , zlasti v zvezi z mladimi: naraščanje brezposelnosti mladih je namreč eden od najbolj perečih izzivov pred Evropo . 
Ciljev , zastavljenih v okviru strategije Evropa 2020 - zmanjšati delež mladih , ki predčasno prekinejo šolanje , na manj kot 10 odstotkov in omogočiti 40 odstotkom mladim pridobitev visokošolske izobrazbe - , se je treba lotiti učinkovitimi in konkretnimi ukrepi . 
V času Evrope brez meja je izobraževanje temeljni korak pri načrtovanju poklicnega življenja državljanov , zlasti na mednarodni ravni . 
Mladi bi morali imeti možnost izkoristiti priložnosti za pridobitev znanja in izkušenj , ki jim jih odpira članstvo njihove domovine v Evropski uniji . 
Vedno večje potrebe po široko izobraženih mobilnih delavcih je še en dejavnik , ki govori v prid takemu življenjskemu slogu . 
Glede na vse to ostaja brezposelnost mladih problem , ki zbuja skrbi . 
Izvedba projektov , katerih namen je boj proti temu nevarnemu pojavu , je nujna . 
Vsako vlaganje v izobraževanje je prispevek k svetlejši prihodnosti mladih . 
Zato je še zlasti pomembno izkoristiti evropska sredstva za zagon konkretnih programov na področju poklicnega izobraževanja in razvoja . 
Tako se strinjam , da je treba razviti orodja v podporo " vseživljenjskega učenja " , z drugimi besedami , rednega izpopolnjevanja poklicnih kvalifikacij . 
Ustvarjalni in učinkoviti izobraževalni programi morajo omogočiti uresničitev enega od najpomembnejših ciljev strategije Evropa 2020 , namreč , zagotoviti , da bo najmanj 40 % vseh ljudi doseglo visoko stopnjo izobrazbe . 
Ne nameravam podpreti samoiniciativnega poročila gospe Hirsch , ne toliko zaradi navedenih načelnih izjav , ki so hvalevredne , ko poudarjajo pomen zbliževanja trga dela in sveta formalnega izobraževanja , ampak zato , ker , spet enkrat , ne prinaša praktičnega , proaktivnega pristopa k vprašanju , ki bi presegel sterilno razmišljanje in ponudil konkretne rešitve za pereče socialno vprašanje , ki ga ni mogoče rešiti z retoriko . 
v pisni obliki . - (LT) Glasovala sem za poročilo , saj se strinjam , da bo zaradi demografskih sprememb in daljše življenjske dobe poklicno življenje vedno bolj pestro in da sta preusposabljanje ter vseživljenjsko učenje že danes nuja . 
Zato poročilo opozarja , da je treba posodobiti tako začetno kot nadaljnje poklicno izobraževanje in usposabljanje , predlaga , naj se osnovno izobraževanje zaključi z oceno pripravljenosti na opravljanje poklica , in poudarja pomen začetnega usposabljanja za učitelje . 
Prav tako poudarja , da je treba na lokalni in regionalni ravni spodbujati učinkovito sinergijo ter zanesljive oblike sodelovanja med šolami , agencijami za usposabljanje , raziskovalnimi središči in podjetji , da bi presegli usmerjenost navznoter izobraževalnih sistemov in vrzel med znanjem in spretnostmi ter potrebami trga dela . 
Strinjam se , da moramo za posodobitev izobraževanja in usposabljanja okrepiti povezave med potencialnimi delodajalci in šolami , torej bi bila vključitev socialnih partnerjev v pripravo izobraževalnih programov tudi korak k večji zaposlenosti v Evropi . 
Strategija Evropa 2020 ugotavlja , da med ključne elemente za pametno rast ob spodbujanju znanja , inovacij in izobraževanja ter spodbujanju digitalne družbe spada tudi trajnostna in vključujoča rast . 
Ključ do tega je poklicno izobraževanje in usposabljanje in vse države članice morajo sprejeti enotne standarde za to področje . 
Kljub drastičnim posledicam gospodarske krize za evropski trg dela se v naslednjih desetih letih lahko pričakuje vsaj postopno okrevanje rasti zaposlovanja v Evropi . 
Glede na predhodne ocene je mogoče sklepati , da se bo še naprej povečevalo povpraševanje po kvalifikacijah . 
Industrijski in tehnološki napredek s seboj prinaša večje povpraševanje po visoko in srednje kvalificirani delovni sili na škodo nizko kvalificirane delovne sile . 
Vedno večji je poudarek na učenju , jasno usmerjenem na rezultate . 
Nekatere države članice so že izvedle reforme sistemov poklicnega izobraževanja . 
Kar zadeva primerljivost sistemov izobraževanja in usposabljanja v državah članicah EU , so prednostne naloge vnesti več prepustnosti , preglednosti in primerljivosti med različnimi izobraževalnimi sistemi in v njih samih . 
Glasoval sem za poročilo , saj so , kot je jasno zapisano v njem , na mladih stoji naša prihodnost . 
Torej je naša dolžnost , da vsem mladim zagotovimo dostop do poklicnega izobraževanja in uposabljanja . 
Gospodarska kriza , ki je v zadnjih letih prizadela Evropo in ostali svet , je najbolj prizadela mlade . 
Brezposelnost v tej starostni skupini je strmo narasla , tisti , ki pa že najdejo zaposlitev , se morajo sprijazniti s pogodbo za določen čas ali s premajhnim plačilom . 
Hitro in učinkovito moramo ukrepati , da bomo vrnili vsaj nekoliko dostojanstva mladim , ki želijo delati , predvsem pa se vključiti v svet , v katerem ne morejo pričakovati sprejema z odprtimi rokami . 
Te cilje najdemo zapisane tudi v strategiji Evropa 2020 , tam , kjer strategija zahteva usmeritev na pametno , trajnostno in vključujočo rast . 
Na splošno je poročilo gospe Hirch dobro izhodišče za to , kar mora postati ena od prednostnih politik Parlamenta in Evropske unije v celoti . 
v pisni obliki . - Glasoval sem proti ukrepu za sodelovanje v poklicnem izobraževanju in usposabljanju v podporo strategiji Evropa 2020 , ker imam strah pred kakršno koli organizacijo , ki deli mnenja na podlagi dostopa do človeškega duha in vpliva nanj . 
Že tako se dovolj velik delež prebivalstva EU šteje za evroskeptike , tako da ni primerno , da bi Bruselj stopil za krmilo izobraževanja in usposabljanja . 
To bi lahko šteli za propagando . 
Ukrepi na področju poklicnega izobraževanja in usposabljanja so nujni za preoblikovanje evropskega gospodarstva v gospodarstvo znanja v skladu s cilji strategije Evropa 2020 . 
Zato v celoti podpiram priporočila v tem poročilu , ki izpostavlja pomen vlaganj v poklicno izobraževanje in usposabljanje za konkurenčnost evropskega gospodarstva v prihodnosti . 
Za uresničitev naših ciljev so potrebni učinkoviti ukrepi , ki se bodo med seboj dopolnjevali na nacionalni in evropski ravni . 
EU doživlja zaskrbljujočo rast stopnje brezposelnosti mladih . 
To poročilo pošilja jasno sporočilo: poklicno izobraževanje in usposabljanje je ključni dejavnik v boju proti brezposelnosti mladih . 
Potrebne so jasne strategije za njihovo vključitev na trg dela , ki bodo spodbujale povezave med izobraževalnimi programi in potrebami trga dela , tako da bo trg dela lahko zaposlil diplomante . 
Potreben je pristop , pri katerem bo poudarek na konkretnih spretnostih , kar bo olajšalo vključitev na trg dela . 
Poleg tega se ob stalnih tehnoloških spremembah pričakovanja delodajalcev glede kvalifikacij delavcev ves čas dvigujejo . 
Zato ima stalno usposabljanje ključno vlogo pri prilagajanju poklicnih kvalifikacij potrebam gospodarstva . 
Tako se ljudje lahko obvarujejo pred izključitvijo s trga dela v času poklicne kariere . 
Poročilo v celoti sloni na filozofiji povezovanja poklicnega izobraževanja in usposabljanja s potrebami trga in podjetij v okviru strategije EU 2020 , strategije , ki cefra še ostanke socialnih mrež in pravic delavcev . 
Poročilo vsebuje nekaj pozitivnih navedb splošnih načel " humanizacije dela " in spodbujanja ustvarjalnost ter nujnosti dostopnih poti od priložnostnega do formalnega učenja , vendar so to mrtve črke na papirju , zgolj okrasek poročila , ki konec koncev zagovarja neoliberalizem pri vseh postopkih in v vseh fazah izobraževanja in usposabljanja , tudi v najvišji . 
Države članice denimo poziva , naj podprejo doktorske in postdoktorske programe , ki bodo podprli konkurenčnost in olajšali " mobilnost dela " , z drugimi besedami , negotovost zaposlitev . 
In za konec , ena od pomembnih pomanjkljivosti poročila je , da poziva države članice k " vzajemnemu priznavanju spričeval in diplom med državami članicami " , to pa pomeni pritisk nanje , naj priznajo " enakovrednost " diplom različnih grških ali tujih visokih šol diplomam katere od državnih univerz . 
Zato sem glasoval proti poročilu . 
Danes so stopnje brezposelnosti v mnogih državah članicah na tragični ravni , zlasti pri mladih , pri katerih stopnja brezposelnosti dvakrat presega splošno stopnjo brezposelnosti v EU . 
To je torej eden izmed najbolj perečih problemov Evrope . 
Države članice morajo nujno sprejeti politične strategije za boj proti temu problemu , te strategije pa morajo temeljiti na ciljih strategije Evropa 2020 - zmanjšati stopnjo osipa v šolah pod 10 % na leto in omogočiti vsaj 40 % mladim , da bodo dosegli visokošolsko izobrazbo . 
Za to so potrebni konkretni , ustvarjalni in učinkoviti ukrepi . 
Žal moram reči , da ambicije strategije Evropa 2020 niso v jasnem sozvočju s stvarnostjo proračunskih omejitev , ki znatno klestijo financiranje glavnih programov EU na področju izobraževanja . 
Pozdravljam ukrepe , ki jih je sprejela Komisija za lažjo dostopnost in večjo preglednost in primerljivost pri postopkih vzajemnega priznavanja v okviru izobraževalnih sistemov in med njimi . 
Nujno je tudi , da se države članice lotijo reform svojih sistemov in da poklicno izobraževanje in usposabljanje prilagodijo resničnim potrebam trga dela . 
v pisni obliki . - (IT) V zvezi s pobudo za okrepitev evropskega sodelovanja v podporo strategiji Evropa 2020 v celoti soglašam s tremi točkami , izpostavljenimi v poročilu . 
Prvič , popolnoma soglašam , da je treba izboljšati dialog med trgom dela in izobraževalnim sistemom s povečanjem števila pripravniških mest , ki jih nudijo podjetja , da se bodo lahko študentje dejavno vključili v poslovni svet , pa tudi okrepiti povezave med podjetji in izobraževalnimi ustanovami na področju poklicnega usposabljanja . 
Koristna se mi zdi tudi zamisel o tesnejšem mednarodnem povezovanju izobraževalnih sistemov , prvič , da bo mogoče polno priznavanje kvalifikacij delavcev , in drugič , v spodbudo projektov čezmejne mobilnosti . 
In na koncu , v celoti podpiram pobudo Parlamenta Komisiji , naj ustrezno prilagodi Evropski socialni sklad , program Erasmus in program vseživljenjskega učenja , da bo mogoče dodeljevati sredstva posebnim projektom izobraževanja in usposabljanja ter projektom za reševanje vprašanja brezposelnosti med mladimi in vprašanja diskriminacije na podlagi spola ter v te projekte pritegniti več žensk . 
Namen poročila je okrepiti ukrepe za sodelovanje med državami članicami s spodbujanjem poklicnega izobraževanja in usposabljanja , ki ga bodo države članice vzajemno priznavale , ki bo bolj kakovostno in prilagojeno potrebam trga dela ter dostopno vsem . 
Poročilo nas tudi opominja , da potrebujemo strategijo za prihodnji razvoj izobraževanja , predvsem pa za zagotavljanje smernic o vseh potrebah Evrope po poklicih v bližnji prihodnosti . 
Poročilo še posebej opozarja , da so potrebne tesnejše povezave v okviru evropskega sistema izobraževanja in usposabljanja in da mora sistem tudi v praksi zagotavljati preglednost in vzajemno priznavanje poklicnih spretnosti in usposobljenosti . 
Samoumevno se mi zdi , da je v vedno tesneje povezani Evropi , v kateri je mobilnost vedno bolj uveljavljena stvarnost , vzajemno priznavanje kvalifikacij neogibna nuja . 
To pa zahteva prenos zakonodaje Unije na tem področju , na kar opozarja tudi poročilo . 
V teh novih razmerah v Evropi postajata izobraževanje in usposabljanje temelj uspešne prihodnosti in njeno orodje . 
Spodbujanje mobilnosti , podjetništva , ustvarjalnosti in inovacij je objektivna potreba in EU se mora zavzemati zanje , kot opozarja poročilo . 
Strinjam se s poročilom in sem glasoval zanj . 
v pisni obliki . - Podpiram poročilo , ki poziva države članice , naj zagotovijo ljudem vseživljenjski dostop do poklicnega izobraževanja in usposabljanja , ki bo primerno njihovim potrebam in jim bo izboljšalo položaj in olajšalo vključevanje na trg dela in v družbo na splošno . 
Poklicno izobraževanje in usposabljanje mora biti razpoložljivo , cenovno ugodno in dostopno za ljudi v vseh življenjskih obdobjih in ne glede na njihov status na trgu dela ali dohodek . 
Poročilo posebej poziva države članice , naj za lažje vključevanje v družbo in večjo socialno kohezijo oblikujejo prirejene ponudbe za usposabljanje za posebne skupine prebivalstva , npr . za brezposelne mlade , narodnostne manjšine , ranljive ženske in invalide . 
Poročilo tudi poudarja , da moramo možnosti financiranja razširiti , poenostaviti in približati uporabnikom , ob uporabi zdaj razpoložljivih sredstev iz Evropskega socialnega sklada , celotnega programa vseživljenjskega učenja in programa Erasmus za mlade podjetnike . 
v pisni obliki . - (FR) Boj proti brezposelnosti med mladimi je ena od najnujnejših nalog Evrope . 
Zato morajo države članice nujno sprejeti usmerjene strategije , ki bodo upoštevale nacionalne posebnosti in potrebe . 
Izobraževanje mora biti prožnejše in dostopno v vseh obdobjih učenja . 
Vsem prebivalcem moramo ponuditi širše možnosti pridobivanja izkušenj na tujem . 
Tudi pripravništvo se mora bolj uveljaviti . 
Izobraževanje in usposabljanje moramo sprejeti kot skupno dolgoročno politično prednostno nalogo , da bomo Evropejcem omogočili prilagajanje na nove zahteve gospodarstva . 
V času , ko je stopnja brezposelnosti med mladimi dvakrat višja kot v delovni populaciji na splošno , so predlogi iz poročila gospe Hirsch koristen prispevek k politikam 27 držav članic za boj proti brezposelnosti . 
Ob izzivih , povezanih s staranjem prebivalstva in globalizacijo gospodarstva , moramo pospešiti pripravo programov vseživljenjskega usposabljanja , zlasti z izmenjavo dobrih praks med državami članicami , in izboljšati začetno usposabljanje mladih Evropejcev s spodbujanjem partnerskega sodelovanja med univerzami , raziskovalnimi centri in podjetji . 
Po ocenah zaposljivosti in potrebnih kvalifikacij v prihodnosti je v EU domnevno 15 , 6 milijona novih delovnih mest za diplomante in 3 , 7 milijona delovnih mest za delavce s srednješolsko izobrazbo (vir: Cedefop) . 
Na drugi strani pa se bo število delovnih mest za nizko kvalificirane delavce zmanjšalo za 12 milijonov . 
Ob tej neizogibni katastrofi je nujno s strategijo 2020 poskrbeti , da bo poklicno izobraževanje in usposabljanje bolj privlačno . 
Poročilo se zavzema za pristop s pripravništvom , bolj usmerjen v rezultate , za izboljšave pri priznavanju formalnega in neformalnega pripravništva ter za oblikovanje centrov in programov za pomoč učencem z največjimi težavami . 
V času oživljanja in rasti Evrope po krizi je poklicno izobraževanje in usposabljanje osrednjega pomena . 
Pomembno je , da mlade Evropejce opremimo tako , da bodo lahko konkurenčni v globaliziranem svetu in da se bodo lahko s svojim znanjem in spretnostmi vključili na trg dela . 
Ne moremo mimo dejstva , da so , kar zadeva brezposelnost med mladimi , številke porazne po vsej Evropi . 
Zavedati pa se moramo , da večja usposobljenost pogosto še ne pomeni boljših možnosti na trgu dela . 
Mladih diplomantov z opravljenim dodatnim usposabljanjem in podiplomskim usposabljanjem , pa so vseeno brez dela in tudi brez obetov , da bodo delo dobili , je v EU vedno več . 
Usposabljanje mora biti prilagojeno potrebam trga in mora pripravljati mlade delavce . 
Po mojem mnenju bo ta sprememba paradigme nujna za ustavitev naraščanja brezposelnosti med mlajšimi in za zagotovitev obetavnejše prihodnosti zanje . 
Poročilo gospe Hirsch obravnava vprašanje evropskega sodelovanja v poklicnem izobraževanju in usposabljanju v podporo strategiji Evropa 2020 . 
Ciljem strategije Evropa 2020 - pametni , trajnostni in vključujoči rasti - moramo posvetiti pozornost že zdaj . 
Čeprav današnji gospodarski in finančni položaj ni videti ugoden , moramo biti sposobni neugodne razmere spremeniti v priložnosti . 
V svetu , ki se vedno bolj globalizira , se ne smemo zapirati v svoje okolje , ampak moramo gojiti mobilnost , prožnost in pridobivanje mednarodnih izkušenj . 
Pomembno je , da je začetno usposabljanje kakovostno in da imajo mladi možnost delati tudi v drugih državah . 
Glasoval sem za poročilo , ker se strinjam s predlogi , ki jih vsebuje . 
Med njimi bi rad izpostavil ugotovitev , da potrebujemo nove in bolj raznolike načine vseživljenjskega učenja , ki so pogoj za bolj kakovostno delo , zlasti v poklicu , pa tudi ugotovitev , da moramo posebno pozornost posvetiti mladim , ženskam in invalidom , kar narekuje tudi strategija Evropa 2020 . 
Pred seboj imamo še eno razvlečeno inačico običajne retorike Evropske komisije o vprašanjih vseživljenjskega učenja in spodbujanja mobilnosti na ravni EU , ki veljata za najzanesljivejše jamstvo za večjo " zaposljivost " in " prilagodljivost " delavcev . 
Poročilo obravnava poklicno usposabljanje kot način za spodbujanje " podjetništva " in kot sredstvo za " ustvarjanje okolja , v katerem bodo podjetja lahko uspela , se razvijala in rasla " , dodaja pa še , da podjetja za rast " potrebujejo manjše davčne obremenitve in predvidljive razmere , tako da bodo lahko načrtovala in vlagala " . 
Izraža tudi prepričanje , da morata biti poklicno usposabljanje in vseživljenjsko učenje bolj prilagojena " potrebam na trgu dela ter bo omogočilo vstop vanj in mobilnost znotraj njega " . 
Nenadoma se razjasni ideološki okvir poročila: problem zaposlitve je problem posameznika , ne pa izrecno družbeni problem , posameznik - ne družba - je odgovoren za njegovo reševanje , bodisi tako , da poveča svojo " zaposljivost " ali postane " podjetnik " ; davčni sistem je dobičku prijazen , torej so davki predvsem na plečih delavcev in potrošnikov , izobraževanje in usposabljanje pa plešeta tako , kot gode kapital . 
Drugače pa poročilo ne raziskuje globljih vzrokov , niti ne išče rešitev . 
v pisni obliki . - (PT) Poročilo ponavlja običajno retoriko Evropske komisije o vprašanjih vseživljenjskega učenja in spodbujanja mobilnosti na ravni EU , ki veljata za najzanesljivejšo zaščito pred brezposelnostjo , in o tem , da je treba s ponudbo izobraževanja in usposabljanja omogočiti delavcem , da okrepijo svojo " zaposljivost " in " prilagodljivost " . 
Poročilo pa v bistvu poudarja vlogo poklicnega usposabljanja kot načina za spodbujanje podjetništva in izpostavlja , da je treba " ustvariti okolje , v katerem bodo podjetja lahko uspela , se razvijala in rasla " , dodaja pa še , da podjetja za rast " potrebujejo manjše davčne obremenitve in predvidljive razmere , tako da bodo lahko načrtovala in vlagala " . 
Izraža tudi prepričanje , da morata biti poklicno usposabljanje in vseživljenjsko učenje bolj prilagojena " potrebam na trgu dela ter bo omogočilo vstop vanj in mobilnost znotraj njega " . 
Z drugimi besedami , poročilo predaja izobraževanje in usposabljanje popolnoma na razpolago evropskemu kapitalizmu . 
Poleg tega ne omenja družbenih vzrokov za osip pri šolanju , za omejeno dostopnost visokošolskega izobraževanja in za brezposelnost med mladimi , s čimer prikriva odgovornost neoliberalističnih politik , za katerimi stojijo velika podjetja in finančne institucije . 
Zato menimo , da je poročilo nesprejemljivo . 
Ne raziskuje globljih vzrokov , niti ne išče rešitev . 
Trdo verjamem , da bi morala biti izobraževanje in usposabljanje ljudem dostopna in cenovno ugodna vse življenje , ne glede na njihov položaj na trgu dela ali dohodek . 
Dostopnost poklicnega izobraževanja bi morala ustrezati potrebam posameznika in mu tako lajšati iskanje dela . 
V državah članicah EU je treba ustvariti tudi priložnosti za posebne skupine prebivalstva , kot so brezposelni mladi ljudje , pripadniki narodnostnih manjšin , ranljive ženske , invalidi in drugi , s tem pa zagotoviti njihovo boljše vključevanje v družbo in večjo socialno kohezijo . 
Uresničevanje zgornjih ciljev pa bi vsekakor olajšale razširjene , poenostavljene in dostopnejše možnosti financiranja . 
S tem poročilom dodajamo evropski strategiji mladinske politike še en element . 
Prav je , da podpremo internacionalizacijo študija in prilagodljivost mladih pri zaposlovanju na trgu dela , na katerem vlada vedno hujša konkurenca . 
Evropski mladini je treba dati priložnost , da bo lahko konkurenčna svojim sodobnikov z vseh delov sveta . 
Ob številkah o brezposelnosti med mladimi ne moremo ostati ravnodušni . 
Veseli smo lahko tega poročila , ki poudarja pomembnost ciljev strategije Evropa 2020: boj proti brezposelnosti med mladimi z učinkovitimi in uspešnimi ukrepi , na primer s tem , da zmanjšamo delež mladih , ki predčasno prekinejo šolanje , na manj kot 10 odstotkov , in poskrbimo , da vsaj 40 % mladih doseže univerzitetno izobrazbo . 
Vendar to ne sme biti naš cilj , ampak izhodišče: v prihodnje morata biti naši prednostni nalogi vzpostaviti povezave med univerzami in podjetji ter obnoviti obvezno pripravništvo oziroma vajeništvo , ki bo financirano iz javnih ali zasebnih sredstev . 
Nimamo dosti časa za odlašanje , ukrepati moramo zdaj . 
Če ne , bo naša zapuščine naslednjim generacijam zelo turobna . 
v pisni obliki . - (FR) Pozdravljam sprejetje poročila , ki vrača izzive poklicnega izobraževanja in usposabljanja v središče pozornosti Evropske unije in držav članic . 
V časih proračunskega varčevanja , ki je neposredna posledica globalne krize , ki je hudo prizadela evropski trg dela , moramo razmisliti o svojih strategijah za rast in zaposlovanje , zlasti mladih , ob upoštevanju razlik med državami in njihovih potreb . 
Mladi so prve žrtve brezposelnosti in močno izpostavljeni nevarnosti , da predčasno prekinejo šolanje . 
Zato je nujno posodobiti učne programe in usposabljanje , da bodo bolj prilagojeni potrebam naših podjetij . 
Podobne spremembe bi morali doseči tudi na področjih vseživljenjskega učenja in mobilnosti . 
Te cilje bomo lahko dosegli le , če bodo vsi udeleženci (evropske institucije , države članice , lokalni in regionalni akterji) združili moči . 
Pozdravljam ta dokument , ker je potrebno takojšnje ukrepanje Evrope , zlasti tam , kjer gre za mlade: naraščajoča brezposelnost mladih je eden izmed najbolj perečih problemov Evrope . 
Ne gre le za to , da je stopnja brezposelnosti med mladimi višja kot med odraslimi delavci: mladi so tudi pogosteje zaposleni v negotovih začasnih delovnih razmerjih z nižjimi plačili in slabšo socialno varnostjo . 
Države članice morajo za odpravo revščine sprejeti ciljno usmerjene politične strategije in pri tem upoštevati nacionalne posebnosti in potrebe . 
Ciljev , zastavljenih v okviru strategije Evropa 2020 - zmanjšati delež mladih , ki predčasno prekinejo šolanje , na manj kot 10 odstotkov in omogočiti 40 odstotkom mladim pridobitev visokošolske izobrazbe - , se je treba lotiti s konkretnimi , ustvarjalnimi in učinkovitimi ukrepi . 
Poklicno izobraževanje in usposabljanje moramo obravnavati kot našo skupno dolgoročno prednostno nalogo , ki jo je mogoče uresničiti le s sodelovanjem in prizadevanji vseh akterjev: ne le institucije EU in države članice , tudi udeleženci na regionalni in lokalni ravni morajo zastaviti svoj vpliv za uresničenje vsega tega . 
Zagotoviti moramo , da bodo evropski delavci pridobili možnost za prilagoditev zahtevam gospodarstva . 
Nosilci političnih odločitev morajo ljudem omogočiti , da se lahko dodatno in širše usposabljajo . 
Nadaljnje usposabljanje ne sme biti omejeno na omogočanje boljšega delovnega mesta , temveč mora ljudem nuditi tudi možnost , da oblikujejo delovna mesta prihodnosti in tako dejavno prispevajo k inovativnemu gospodarstvu . 
v pisni obliki . - Rada bi pozdravila poročilo , ki opozarja na nujnost nadgradnje sistema poklicnega usposabljanja v EU , saj enakopraven dostop do kakovostnega vseživljenjskega učenja ljudem odpira večje možnosti na trgu dela in s tem prispeva k uresničevanju ciljev strategije EU 2020 . 
Poseben poudarek mora biti na preprečevanju brezposelnosti med mladimi , v ta namen pa je treba uskladiti ponudbo usposabljanja s potrebami trga dela , zagotoviti srednjeročne napovedi pričakovanih potreb po delu na državni in regionalni ravni in poskrbeti , da bodo nacionalni izobraževalni sistemi učinkoviteje zagotavljali pridobitev takih znanj in spretnosti , ki so na trgu dela iskani . 
Po podatkih Cedefop lahko pričakujemo , da se bo število delovnih mest za delavce z nizko kvalifikacijo ali brez nje zmanjšalo za 12 milijonov , kar je enako napovedi povečanja tveganja revščine za najranljivejše skupine prebivalstva . 
Pogosto tudi tisti , ki zaključijo šolanje , ne morejo vstopiti na trg dela , zato je večja verjetnost , da se bodo že med šolanjem lotili občasnih del ali dela na črno . 
Zato ne morejo začeti samostojnega življenja in pogosto postanejo težko breme za domače , tako pa se sklene začarani krog neustrezne izobrazbe in brezposelnosti . 
Predlog resolucije izpostavlja predvsem izobraževanje mladih in nujnost praktičnega usposabljanja . 
Dostop do primernega izobraževanja in ustreznih izobraževalnih programov je nujen , če želimo zagotoviti , da mladi ljudje po zaključeni šoli , univerzi ali programu poklicnega usposabljanja ne bodo imeli težav pri iskanju dela v izbranem poklicu . 
Naj poudarimo , da bi jim moralo tako delovno mesto zagotavljati dobre pogoje dela in spodobno plačilo . 
Po napovedih niti gospodarski problemi ne bodo zmanjšali obsega zaposlovanja v EU , zato tudi ne bi smeli povzročiti zmanjšanja finančnih sredstev za ključne programe EU na področju poklicnega izobraževanja in usposabljanja , kot je program vseživljenjskega učenja . 
Finančna sredstva bi morali pravzaprav še povečati , da bo imel vsakdo , ne glede na starost , spol ali prebivališče , na voljo enake priložnosti , kar zadeva poklicno izobrazbo in poklicno kariero . 
Kot poročevalec v senci za poročilo gospe Hirsch o evropskem sodelovanju v poklicnem izobraževanju in usposabljanju bi rad pojasnil , zakaj sem glasoval za sprejetje poročila . 
V današnjih razmerah , ko staranje družbe na eni strani in zaskrbljujoče visoka brezposelnost med mladimi na drugi strani pomenita zelo resen izziv za Evropo , pripada poklicnemu izobraževanju in usposabljanju ključna vloga . 
Pri naših prizadevanjih za zagotovitev podpore poklicnemu izobraževanju in usposabljanju v prihodnje moramo zato obenem pripisati kar največji pomen tudi spremljanju učinkovitosti usposabljanja in pristopu , usmerjenem k uresničevanju ciljev povečevanja stopnje zaposlenosti in družbenega vključevanja . 
Prepričan sem , da mora biti poklicno izobraževanje in usposabljanje tesno povezano s trgom dela , za katerega je značilno stalno prilagajanje gospodarskim , demografskim in socialnim spremembam . 
Po mojem mnenju je zelo pomembno tudi bolj prožno upravljanje s sredstvi Evropskega socialnega sklada in njegovo povezovanje z drugimi evropskimi instrumenti na področju zaposlovanja in domačimi ukrepi . 
Na koncu bi rad poročevalki čestital za dobro pripravljeno in temeljito poročilo in se ji zahvalil za odlično sodelovanje . 
v pisni obliki . - (FR) Pomembna cilja strategije EU 2020 sta tudi zmanjšati delež mladih , ki predčasno prekinejo šolanje , na manj kot 10 % in zagotoviti , da bo najmanj 40 % mladih pridobilo poklicno kvalifikacijo . 
Ta dva cilja odsevata ambicijo Evrope , prvič zapisano v lizbonski strategiji , da bi postala Unija najbolj konkurenčno na znanju temelječe gospodarstvo na svetu . 
To daje še poseben pomen københavnskemu procesu , ki je že od leta 2002 zastavil temelje za tesnejše sodelovanje pri politikah držav članic na področju poklicnega izobraževanja in usposabljanja . 
Glasovala sem za resolucijo , ker določa ambiciozne cilje za izboljšanje evropskih programov izobraževanja in usposabljanja . 
v pisni obliki . - (FR) Glasovala sem za poročilo gospe Hirsch . 
Da se bomo lahko spopadli z gospodarskimi izzivi 21 . stoletja , še zlasti z vedno ostrejšo konkurenco naših trgovinskih partnerjev , morajo postati evropski sistemi poklicnega izobraževanja in usposabljanja bolj učinkoviti , bolj privlačni in bolj odzivni , da bodo naše sodržavljane bolje pripravili na dela , ki jih bo treba opravljati . 
Zato si moramo prizadevati za prilagoditev teh sistemov potrebam sveta dela . 
Menim tudi , da bi morali v Evropi tudi olajšati pridobivanje kakovostne delovne prakse , torej ohraniti in okrepiti sedanje programe za povečevanje mobilnosti pripravnikov . 
Moja zaveza pred evropskimi volitvami leta 2009 je bila vzpostavitev delujočega programa " Erasmus za pripravnike " : da bi mladi in ne več tako mladi pri vstopanju na trg dela in pridobivanju delovnih izkušenj imeli priložnost potovati po Evropi in priti v neposreden stik z gospodarsko stvarnostjo notranjega trga . 
Poleg tega bi morali v Evropi tudi poenostaviti in izboljšati sistem priznavanja poklicnih kvalifikacij , da bomo lahko oživili notranji trg in našim sodržavljanom odprli vrata k večji poklicni mobilnosti . 
v pisni obliki . - Glasoval sem za to poročilo . 
Strategija Evropa 2020 navaja ključne elemente za pametno rast (spodbujanje znanja , inovacij in izobraževanja ter digitalne družbe) , trajnostno rast (proizvodnja , ki temelji na bolj učinkoviti rabi virov , in hkratno povečevanje naše konkurenčnosti) in vključujočo rast (povečanje stopnje zaposlenosti , usposabljanje in odprava revščine) . 
Kar zadeva poklicno izobraževanje in usposabljanje , pa so potrebni praktični koraki na ravni EU in v državah članicah , ki bodo strategiji vdihnili življenje . 
Izobraževanje je brez dvoma zahteven , dolgotrajen proces , njegova kakovost , predvsem rezultati , pa vplivajo na kasnejšo kariero mladih . 
Tega ne smemo pozabiti . 
V tem smislu bi rad povedal , da se bodo z razvojem sodobnih novih tehnologij in uveljavljanjem vedno višjih standardov kakovosti in varnosti potrebe po poklicnih znanjih in spretnostih na celi vrsti področij in dejavnosti samo povečevale , to pa bo zahtevalo bolj ciljno usmerjeno usposabljanje mladih . 
Seveda imam v mislih kakovostno izobraževanje , ki bo temeljilo na sodobnih učnih prvinah , izobraževanje , katerega privlačnost bo prepričljiva in ki bo odsevala potrebe po izobrazbi na določenem področju ob drugih možnostih pridobivanja kvalifikacij . 
Izobraževalni proces mora pripeljati do poklicno usposobljenih mladih delavcev , ki imajo jasne predstave o možnostih rasti in predvsem znajo uporabljati pridobljeno znanje , strokovnost in sposobnosti pri delu , za katerega so bili usposobljeni in za katerega so pridobili kvalifikacije , na področju , ki ga obvladajo in do katerega kažejo nagnjenje . 
Poročilo o evropskem sodelovanju v poklicnem izobraževanju in usposabljanju v podporo strategiji Evropa 2020 ustrezno opredeljuje cilje , ki smo si jih zastavili pred časom prav s to strategijo . 
Danes je bolj kot kdajkoli doslej potreben stalen dialog med svetom poklicnega usposabljanja in izobraževanja ter trgom dela . 
Osrednji izziv je zagotoviti , da bodo potrebe trga dela in mladih delavcev vedno bliže usklajene . 
Nujni pogoj za vrnitev Evrope na pot trajne in trajnostne gospodarske rasti je uspešno uresničevanje strategije Evropa 2020 . 
Za uspeh strategije Evropa 2020 so ključnega pomena mladi . 
Znano pa je , da kriza najhuje prizadeva prav mlade , nenazadnje tudi z izredno visoko stopnjo brezposelnosti: stopnja brezposelnosti med mladimi dvakrat presega stopnje pri drugih skupinah brezposelnih . 
Za uresničitev ciljev je treba znatno povečati vlaganja v poklicno izobraževanje in usposabljanje . 
V globaliziranem svetu sta kakovostna izobrazba in poklicna usposobljenost ključna popotnica , ki bi jo moral imeti zagotovljeno vsak mlad človek ob vstopanju na trg dela . 
Svetovno gospodarstvo zahteva poklicne spretnosti , prilagodljivost , razpoložljivost in znanje jezikov . 
Ob takih zahtevah je dolžnost nas , politikov , da sprejmemo strategije , ki bodo zagotovile naslednje: • učenje , usmerjeno h konkretnim rezultatom , • učenje podjetništva , • vzpostavitev poti za nekvalificirane ljudi , ki želijo najti delo , zlasti s potrebam prirejenim izobraževanjem , • poenostavitev postopkov priznavanja kvalifikacij , pridobljenih na tujem , v spodbudo delavcem k mobilnosti , • vzpostavitev evropskega okvira , ki bo odprl dostop do kakovostnih delovnih mest po vsej EU , • vseživljenjsko učenje , ki bo delavcem omogočalo prilagajanje pogojem trga in potrebam podjetij , • spodbujanje ustvarjalnosti ter informacijskih in komunikacijskih tehnologij , • spodbujanje zaposlovanja žensk s pomočjo pri usklajevanju poklicnega in družinskega življenja . 
v pisni obliki . - Poklicno izobraževanje in usposabljanje mora biti razpoložljivo , cenovno ugodno in dostopno za ljudi v vseh življenjskih obdobjih in ne glede na njihov status na trgu dela ali dohodek . 
Treba je ustvariti tudi priložnosti za posebne skupine prebivalstva , kot so brezposelni mladi ljudje , pripadniki narodnostnih manjšin , ranljive ženske , invalidi in drugi , s tem pa zagotoviti njihovo boljše vključevanje v družbo in večjo socialno kohezijo . 
Možnosti financiranja je treba razširiti , poenostaviti in približati uporabnikom z uporabo sredstev , ki so že na voljo iz Evropskega socialnega sklada in programa vseživljenjskega učenja . 
Po mojem mnenju je ta pobuda zelo pomembna in prihaja ob pravem času . 
Glasoval sem za . 
v pisni obliki . - (DE) Svet dela doživlja korenite spremembe . 
Včasih je bila dobra izobrazba jamstvo za dobro delovno mesto , danes pa niti visokošolska diploma ne zagotavlja zaščite pred brezposelnostjo , zlasti mladim . 
Vedno težje postaja predvsem poklicno pot sploh začeti . 
Na drugi strani pa se podjetja ves čas pritožujejo , da jim manjka strokovnega kadra , to domnevno pomanjkanje pa izrabljajo kot izgovor za uporabo cenene delovne sile . 
Zahteve po popolni prilagodljivosti in mobilnosti , pa tudi vsiljevanje minimalnih mezd na trgu dela prek novih , začasnih oblik zaposlovanja , mnogim mladim onemogočajo ustanoviti družino in najti razumno ravnovesje med poklicnim in zasebnim življenjem . 
V okviru strategije Evropa 2020 bi bilo morda smiselno podpreti vzajemno priznavanje izobrazbe in usposobljenosti . 
Uspeh strategije pa je odvisen od ukrepov , s katerimi bi obvladali omenjene problematične trende . 
V tem smislu velja poziv k hitremu ukrepanju v zvezi z brezposelnostjo med mladimi pozdraviti , v poročilu pa najdemo premalo konkretnih podrobnosti . 
Zato sem se vzdržal glasovanja . 
Pred evropskim trgom dela so resni izzivi . 
Mlajša generacija se je znašla pred težavo , da dobra izobrazba sama po sebi še ne pomeni jamstva za dobro zaposlitev . 
Še huje , ne pomeni več niti jamstva pred izgubo dela . 
Po drugi strani pa se velika podjetja pritožujejo nad pomanjkanjem strokovnega kadra , kar jim pogosto služi kot izgovor za zaposlovanje nizko plačanih delavcev . 
V takšnih razmerah ni mogoče ustanoviti družine , niti najti razumnega ravnovesja med poklicnim in zasebnim življenjem . 
Vzajemno priznavanje izobrazbe in usposobljenosti je prvi korak v pravo smer . 
Prav tako je na mestu poziv k ukrepanju v zvezi z brezposelnostjo med mladimi . 
Samo pozivati k ukrepanju pa je vse premalo in nejasno . 
Zato sem se glasovanja vzdržal . 
Glasoval sem za to resolucijo , saj je sodelovanje na področju poklicnega usposabljanja na ravni Evropske unije zelo pomemben dejavnik uresničevanja ciljev strategije Evropa 2020 in zniževanja ravni brezposelnosti med mladimi . 
Strinjam se s pobudo , naj pri oblikovanju sistema poklicnega izobraževanja in usposabljanja vsaka država članica posveti posebno pozornost nizko kvalificiranim delavcem , migrantom , invalidom in drugim socialno ranljivim skupinam . 
Programi usposabljanja naj bodo prilagojeni njihovim potrebam in ravni usposobljenosti . 
Poleg tega moramo spodbujati tesnejše sodelovanje med izobraževalnimi sistemi držav članic , da bomo zagotovili vključevanje mladih in spodbujali vseživljenjsko učenje in formalno / neformalno usposabljanje . 
Menim , da je za uskladitev poklicnega usposabljanja s potrebami trga dela priporočljivo vgraditi informacije o spremembah na trgu dela v nacionalne strategije in programe na področju izobraževanja . 
Pri tem ima pomembno vlogo Komisija , ki mora zagotavljati podatke o potrebah po znanjih po regijah in o spremembah na trgu dela EU . 
Poleg tega je zelo pomembno oblikovati ugodno poslovno okolje za podjetja , ki sodelujejo pri razvoju in izvajanju programov poklicnega usposabljanja . 
Glasoval sem za poročilo o evropskem sodelovanju v poklicnem izobraževanju in usposabljanju , saj ima to področje pomembno mesto v strategiji Evropa 2020 za zagotavljanje gospodarskega razvoja . 
Sodelovanje pri izboljševanju poklicnega izobraževanja in usposabljanja pomeni zniževanje stopenj brezposelnosti med mladimi , zagotavljanje kognitivnih orodij delavcem in širših ter enostavnejših možnosti financiranja . 
Sedanje družbenogospodarske razmere zahtevajo sposobnosti za delo v mednarodnih organizacijskih oblikah , zato moramo ponuditi širše možnosti za učenje , tudi ob sodelovanju podjetij , ki potrebujejo vedno več usposobljenih kadrov s praktičnimi izkušnjami , ki jih lahko takoj in učinkovito vključijo v delovne procese . 
v pisni obliki . - (EL) Namen tega samoiniciativnega poročila , v katerega je pristojni odbor vključil tudi vrsto predlogov Odbora za kulturo in izobraževanje , je spodbuditi EU in države članice k uresničevanju ciljev strategije EU 2020 , zlasti na področju zaposlovanja in usposabljanja . 
Poročilo upošteva posebne izzive , kot so: zahteve trga dela po vedno višji ravni usposobljenosti , kar ogroža nizko kvalificirana delovna mesta , spiralno naraščanje brezposelnosti med mladimi , ki v nekaterih državah članicah , tudi v Grčiji , že presega 30 % , ter neuspešnost držav članic pri doseganju ciljev strategije EU 2020 (npr . zmanjšanja deleža mladih , ki predčasno prekinejo šolanje , pod 10 % in povečanje deleža mladih z univerzitetno izobrazbo na 40 %) . 
Poleg mrež socialne zaščite za državljane z nizko stopnjo usposobljenosti in izobrazbe so nujno potrebna tudi vlaganja v nove poklicne sposobnosti , zlasti v panogah , ki so strateškega razvojnega pomena . 
To je ključnega pomena za Grčijo . 
Evropsko sodelovanje v poklicnem izobraževanju in usposabljanju v podporo strategiji EU 2020 je ključnega pomena . 
Možnost izobraževanja in dela v mednarodnem okolju je pomemben pogoj za uspešno poklicno pot v globaliziranem gospodarstvu . 
Potrebe po mobilnih , prilagodljivih zaposlenih z mednarodnimi izkušnjami so vedno večje . 
Soglašam z ugotovitvijo poročevalke , da je treba strategiji Evropa 2020 vdihniti življenje . 
Ta proces moramo začeti takoj s sprejemom praktičnih ukrepov na področju poklicnega izobraževanja in usposabljanja na ravni EU in v državah članicah . 
Zaradi vsega tega glasujem za to poročilo . 
Zagotoviti moramo , da evropska delovna sila pridobi možnost za prilagoditev zahtevam gospodarstva . 
Kot nosilci političnih odločitev moramo ljudem omogočiti , da se lahko dodatno in širše usposabljajo . 
Razvoj osebnih poklicnih sposobnosti mora ob pomoči pri iskanju zaposlitve ljudem omogočiti , da si sami oblikujejo prihodnja delovna mesta in tako dejavno prispevajo k inovativnemu gospodarstvu . 
V svetu , ki se vedno bolj globalizira , je treba mladim prek mobilnosti zagotoviti širše možnosti za izobraževanje in usposabljanje . 
Trg dela vedno bolj zahteva mobilne , prilagodljive ljudi z mednarodnimi izkušnjami . 
Kljub gospodarski krizi se po napovedih evropskemu trgu dela v naslednjih 10 letih obeta vztrajna rast . 
Prav zato EU izvaja strategijo Evropa 2020 , katere namen je dati večji poudarek poklicnemu izobraževanju in usposabljanju . 
Še več truda je treba nameniti odpravljanju ovir , spodbujanju preglednosti in olajšanju primerjav v okviru posameznega izobraževalnega sistema in med temi sistemi . 
Izobraževalni sektor mora več pozornosti posvetiti potrebam trga dela , se zavzemati za uvedbo postopkov za ocenjevanje rezultatov izobraževalnega procesa in sprejeti ostrejše standarde za svoje delovanje , da bo njegovo delo strokovno uspešnejše . 
In nazadnje , spodbujati je treba ustvarjalnost , inovacije in podjetništvo , da bodo lahko mladi ljudje in delavci Evrope širili svoje znanje in se tako prilagajali potrebam gospodarstva . 
Da bomo lahko te cilje uresničili in da bo poklicno izobraževanje in usposabljanje tudi v prihodnje ostalo dolgoročna prednostna naloga vseh akterjev , sem glasoval za obravnavani predlog . 
Strategija Evropa 2020 navaja ključne elemente za pametno , trajnostno in vključujočo rast (povečanje stopnje zaposlenosti , usposabljanje in odprava revščine) . 
Kar zadeva poklicno izobraževanje in usposabljanje , so potrebni praktični koraki na ravni EU in v državah članicah za uresničitev strategije v praksi . 
Evropski delavci se morajo znati prilagajati potrebam gospodarstva . 
Nosilci političnih odločitev morajo ljudem omogočiti , da se lahko dodatno in širše usposabljajo . 
Pozivam države članice , naj spremljajo ukrepe za olajšanje prehoda iz šole v poklicno življenje , v ta namen pa naj oblikujejo celovite programe za poklicno usmerjanje in svetovanje , omogočijo mentorjem pridobitev strokovne izobrazbe in vzpostavijo podlago za bolj spodbuden odnos med mentorjem in učencem , zlasti na regionalni in lokalni ravni . 
Države članice naj pri poklicnem izobraževanju in usposabljanju upoštevajo individualne potrebe nižje kvalificiranih delavcev , učencev z migrantskim ozadjem , pripadnikov etničnih manjšin , ranljivih žensk , brezposelnih in invalidov . 
Pozivam države članice , naj se zavzemajo za inovativne dejavnosti ter doktorske in postdoktorske programe , ki bodo podprli konkurenčnost in trajnostno gospodarsko rast . 
v pisni obliki . - Eden od najbolj perečih izzivov v sedanjih gospodarskih razmerah je brezposelnost med mladimi . 
Med mladimi delavci ne vlada le večja stopnja brezposelnosti kot med ostalim prebivalstvom , ampak imajo mladi delavci pogosto tudi negotove začasne zaposlitve , slabše plačilo in šibkejše pravno varstvo . 
S tem izzivom se moramo nujno spopasti . 
Napoved Evropskega centra za razvoj poklicnega usposabljanja (Cedefop) , da bo do leta 2020 odprtih 80 milijonov novih delovnih mest , je razveseljiva . 
Omeniti velja premike v smeri industrijskega in tehnološkega razvoja , ki jih bo spremljalo ustrezno krčenje delovnih mest za nižje usposobljene delavce . 
Nova delovna mesta bodo zahtevala delavce z visokimi in srednjimi kvalifikacijami . 
Potrebni so hitri ukrepi , ki bodo zagotovili ustrezno usposobljene delavce za ta delovna mesta . 
Glede na to moramo poskrbeti , da bo v okviru učenja jasen poudarek na doseganju rezultatov . 
Mladim moramo omogočiti dostop do vseživljenjskega učenja in do izobraževalnih programov s prvinami praktičnega usposabljanja , da bodo lahko sprejeli taka delovna mesta in v času poklicne poti svoja znanja nadgrajevali in razvijali . 
Prepričan sem , da bodo te spremembe pri poklicnem izobraževanju v prid gospodarstvom vseh držav članic . 
Na eni strani v Evropi narašča brezposelnost med mladimi , vedno bolj pa postaja običajno tudi njihovo negotovo in začasno zaposlovanje . 
Na drugi strani pa je tudi očitno , da podjetjem primanjkuje usposobljenih strokovnjakov , ki bi jih že šola pripravila na delovne naloge , ki jih čakajo . 
Zato si je treba prizadevati za uskladitev ponudbe delovne sile in povpraševanja po njej , z ukrepi , kot so na primer neodvisno poklicno svetovanje , zagotovitev finančnih sredstev za podporo poklicnega usposabljanja in vzpostavitev konkurence med ustanovami , ki to usposabljanje izvajajo . 
Končni cilj je namreč omogočiti mladim , da najdejo boljše delo , pa tudi , kot piše v obrazložitvi , omogočiti jim , da " oblikujejo delovna mesta prihodnosti " . 
Danes smo na plenarnem zasedanju Evropskega parlamenta v Strasbourgu glasovali o poročilu o evropskem sodelovanju v poklicnem izobraževanju in usposabljanju v podporo strategiji Evropa 2020 . 
Kljub drastičnim posledicam gospodarske krize za evropski trg dela lahko v naslednjih desetih letih pričakujemo vsaj postopno okrevanje rasti zaposlovanja v Evropi . 
Na področju poklicnega izobraževanja in usposabljanja je treba v strategiji Evropa 2020 navedene ključne elemente za pametno , trajnostno in vključujočo rast pretvoriti v konkretne ukrepe na ravni Evropske unije in na ravni držav članic . 
Če želimo cilje , naštete v strategiji Evropa 2020 , uresničiti , moramo poklicno izobraževanje in usposabljanje obravnavati kot prednostno nalogo institucij Evropske unije in akterjev na lokalni in regionalni ravni . 
Poročilo gospe Hirsch pozdravlja ukrepe Komisije za večjo prepustnost , preglednost in primerljivost pri priznavanju v izobraževalnih sistemih in med njimi in poudarja , da mora biti izobraževanje bolje prilagojeno potrebam trga dela ter da mora pomagati spodbujati ustvarjalnost in inovativnost . 
EU in države članice bi morale okrepiti svoje napore pri spodbujanju zaposlovanja mladih in zmanjševanju stopnje brezposelnosti med njimi , zlasti z usklajevanjem sistemov usposabljanja s potrebami trga dela . 
Glede na to , da bo do leta 2020 v Evropi 12 milijonov delovnih mest za nizko kvalificirane delavce manj in da je za ohranitev našega socialnega modela zaradi demografskih sprememb potrebno podaljšanje delovne dobe , je obenem nujno tudi okrepiti prizadevanja za izboljšanje vseživljenjskega učenja delavcev v času delovne dobe . 
V zvezi s tem je zamisel o uvedbi mehanizmov spodbud , s katerimi bi delodajalci svoje zaposlene spodbujali k udeležbi v programih usposabljanja , kar priporoča gospa Hirsch v tem poročilu , zanimiva . 
Poleg tega je za zmanjšanje brezposelnosti med nizko usposobljenimi delavci in za povečanje zaposlenosti starejših nujno spodbuditi medsebojno priznavanje kvalifikacij med državami članicami in spodbuditi priznavanje poklicnih sposobnosti , pridobljenih z neformalnim pripravništvom . 
v pisni obliki . - Sem za . 
Možnost in sposobnost za učenje in delovanje v mednarodnem okolju je pomemben predpogoj za uspešno poklicno življenje v globaliziranem gospodarstvu . 
Potrebe po mobilnih , prilagodljivih zaposlenih z mednarodnimi izkušnjami so vedno večje . 
Strategija Evropa 2020 navaja ključne elemente za pametno rast (spodbujanje znanja , inovacij in izobraževanja ter digitalne družbe) , trajnostno rast (proizvodnja , ki temelji na bolj učinkoviti rabi virov , in hkratno povečevanje naše konkurenčnosti) in vključujočo rast (povečanje stopnje zaposlenosti , usposabljanje in odprava revščine) . 
Kar zadeva poklicno izobraževanje in usposabljanje , pa so potrebni praktični koraki na ravni EU in v državah članicah , ki bodo strategiji vdihnili življenje . 
Kljub drastičnim posledicam gospodarske krize za evropski trg dela se v naslednjih desetih letih pričakuje vsaj postopno okrevanje rasti zaposlovanja v Evropi . 
Po napovedih Evropskega centra za razvoj poklicnega usposabljanja glede ponudbe in povpraševanja po ustreznih znanjih in spretnostih naj bi se število novih delovnih mest do leta 2020 povečalo za 80 milijonov . 
Možnost in sposobnost za učenje in delovanje v mednarodnem okolju je pomemben predpogoj za uspešno poklicno življenje v vedno bolj globaliziranem gospodarstvu . 
Podjetja vedno bolj zahtevajo , da so ponudbe izobraževanj in usposabljanj vezane na prakso in usmerjene v iskanje rešitev . 
Pomembne so sposobnosti in kompetence , ki jih udeleženec dejansko prinese v delovno okolje po končanem izobraževanju in usposabljanju . 
Danes sprejeta resolucija je prvi korak k temu , da se bodo evropski delavci znali prilagajati zahtevam gospodarstva . 
Ljudem moramo zagotoviti možnosti za nadgrajevanje in širjenje poklicnih sposobnosti . 
Nadaljnje usposabljanje ne sme biti omejeno na omogočanje boljšega delovnega mesta , temveč mora ljudem nuditi tudi možnost , da oblikujejo delovna mesta prihodnosti in tako dejavno prispevajo k inovativnemu gospodarstvu . 
Izobraževanje , poklicno usposabljanje in univerzalna ideja " vseživljenjskega učenja " so gradniki prihodnjega evropskega povezovanja , ki se pri podpiranju strategije Evropa 2020 srečuje z vedno novimi izzivi . 
Soočiti se moramo z zaskrbljujoče hitrim naraščanjem brezposelnosti med mladimi . 
Reševanje problemov , povezanih s poklicnim izobraževanjem in usposabljanjem , postaja naša prednostna naloga . 
Ljudem na začetku poklicne poti lahko brezposelnost škoduje tudi pri nadaljnjem sodelovanju na trgu dela . 
Poklicno izobraževanje in usposabljanje omogoča ljudem prosto gibanje na trgu dela , v skladu s spremembami gospodarskih razmer in potrebami posameznih gospodarskih panog . 
Velja izpostaviti koristnost in pridobitve obstoječih čezmejnih izobraževalnih programov , na primer programa Leonardo Da Vinci , in taki programi zaslužijo našo podporo . 
Posameznikom pomagajo pridobiti lastnosti , značilne za mobilno delovno silo . 
Mobilnost odpravlja težave , ki izvirajo iz naravnih razlik med posameznimi trgi dela , in omogoča mladim dostop do ogromnega evropskega trga dela , polnega novih izzivov in priložnosti , na katerem lahko izkoristijo pridobljene izkušnje . 
Države članice čaka naloga omogočiti nadzor in pomoč pri vzpostavljanju sodelovanja in izmenjave informacij med šolami , ustanovami za usposabljanje , raziskovalnimi centri in podjetji . 
Mladi delavci prinašajo novo znanje , sposobnosti in izkušnje na trg dela EU . 
v pisni obliki . - To poročilo podpiram . 
Menim pa , da je obseg krčenja programa za vseživljenjsko učenje in programa Ljudje nesprejemljivo drastičen . 
Boj proti brezposelnosti med mladimi mora biti prednostna naloga vsake evropske vlade . 
Evropskim mladim moramo zagotoviti polno , privlačno in konkurenčno ponudbo usposabljanja in izobraževanja , tako , da jim bo olajšala iskanje dela . 
Menim zlasti , da bi morala biti poklicno izobraževanje in vseživljenjsko učenje bolj usklajena s potrebami trga dela . 
Poleg tega bi moralo biti visokošolsko izobraževanje povezano s poklicnimi usposabljanjem , ustrezno mesto pri tem bi moralo imeti združevanje usposabljanja in dela . 
Zato sem glasovala za poročilo gospe Hirsch . 
Stopnja brezposelnosti med mladimi v Evropi znaša 21 % in danes je brezposelnih več kot 5 , 5 milijona mladih Evropejcev , ki jim zaradi pomanjkanja priložnosti grozi socialna izključenost , prisiljeni pa so tudi sprejemati negotove zaposlitve . 
Usposabljanje in izobraževanje spadata danes med osrednje izzive Evropske unije in sta zapisana tudi v strategiji Evropa 2020 . 
Zastavili smo si cilja , da bomo do leta 2020 zmanjšali delež mladih , ki predčasno prekinejo šolanje , pod 10 % in omogočili 40 % mladim doseči visoko izobrazbo . 
To sta precej ambiciozna cilja , sta pa nujna za gospodarsko rast in za večjo konkurenčnost držav članic ter s tem ustvarjanje novih delovnih mest . 
Glasoval sem za poročilo , saj mislim , da nujno potrebujemo dolgoročno strategijo na ravni EU , ki nam bo omogočila spopad s strukturno brezposelnostjo in brezposelnostjo mladih . 
Menim , da je v ta namen treba tudi v prihodnje podpirati mala in srednja podjetja , saj le-ta ustvarijo 50 % novih delovnih mest , in vlagati v stalno , vseživljenjsko učenje . 
Na koncu bi rad omenil še to , da je treba priznavati poklicne kvalifikacije , saj s tem olajšujemo mobilnost delavcev in študentov . 
Boj proti brezposelnosti med mladimi je eden od najpomembnejših izzivov , s katerimi se srečuje EU . 
V okviru reševanja tega problema moramo več vlagati v izobraževanje in usposabljanje mladih , tako da bodo bolje pripravljeni na izzive , ki jih čakajo na trgu dela , ki je iz dneva v dan zahtevnejši . 
Poročilo tudi povsem pravilno ugotavlja , da bi lahko Evropski socialni sklad prispeval več k izobraževanju finančno šibkih skupin . 
Kot sem osebno poudarila že ob različnih priložnostih , pa je posebej pomemben predlog , naj se olajša mobilnost v okviru notranjega trga . 
Na tem področju je potrebno evropsko sodelovanje pri oblikovanju enotne politike . 
Iz vseh teh razlogov sem to poročilo podprla . 
v pisni obliki . - (LT) Neusklajenost med kvalifikacijami mladih in potrebami trga dela je eden od razlogov za strahovito visoko stopnjo brezposelnosti med mladimi v Litvi (34 %) . 
Od brezposelnih mladih ljudi , ki so se v letu 2010 prijavili na litovskem zavodu za zaposlovanje , jih 52 % (50 000) ni imelo opravljenega nikakršnega poklicnega usposabljanja . 
Ker mladi v moji domovini ne morejo najti ustreznega dela , doživljamo strahoten val izseljevanja mladih - v zadnjih letih je 50 % izseljencev iz Litve starih 20-34 let . 
Potrebe po mobilni in prilagodljivi delovni sili naraščajo , zato moramo evropski delovni sili pomagati pri prilagajanju potrebam gospodarstva , tako , da jim nudimo priložnosti za nadgradnjo usposobljenosti in razširitev znanja . 
Pomembno je , da je poklicno usposabljanje dostopno prav vsem . 
Veseli me , da poročevalka to razume . 
Tudi financiranje iz ESS bi bilo lahko neprecenljivega pomena , saj bi lahko pomagalo pri usposabljanju skupin , ki so danes v Litvi potisnjene na rob . 
Čas je , da EU začne z učinkovitimi in ustvarjalnimi ukrepi uresničevati cilje strategije Evropa 2020 , kot sta zmanjšanje deleža mladih , ki predčasno prekinejo šolanje , pod 10 % in omogočenje 40 % mladim , da dosežejo univerzitetno izobrazbo . 
v pisni obliki . - Poklicno izobraževanje in usposabljanje bi moralo biti dostopno tako mladim kot starim . 
Program vseživljenjskega učenja in program Ljudje , na primer , ponujata dragocene priložnosti tistim , ki želijo pridobiti nove sposobnosti in poiskati novo delo . 
Sedanje stopnje brezposelnosti , zlasti med mladimi , so zaskrbljujoče in storiti moramo več , da bodo imeli mladi možnost pridobiti nujno potrebne poklicne sposobnosti in kvalifikacije . 
Trdno sem prepričan , da ima lahko ESS dragoceno vlogo pri izobraževanju in usposabljanju . 
Pomembno je zagotoviti ljudem z nižjimi dohodki finančno podporo za udeležbo v programih usposabljanja , ki jim lahko odprejo nove priložnosti za vključitev na trg dela . 
Strategija Evropa 2020 nam mora zagotoviti pametno , trajnostno in vključujočo rast . 
Pri učenju je nujen pristop , usmerjen v rezultate . 
 " Vseživljenjsko učenje " je neizogibna prednostna naloga naših državljanov , zato mora biti zagotavljanje dostopnosti poklicnega izobraževanja in usposabljanja naša prednostna naloga . 
Glasujem za to poročilo . 
Vsebuje oceno instrumenta za financiranje razvojnega sodelovanja (IRS) , ugotavljam pa pomembnost mehanizma , ki naj ga nasledi v tem letu . 
Soglašam s kritiko poročevalca na račun tega , da predstavniki držav članic oziroma odbora instrumenta za razvojno pomoč niso upoštevali dela , ki ga je opravil Parlament pri nadzoru instrumenta . 
Glasovala sem za Uredbo (ES) št . 1905 / 2006 o vzpostavitvi finančnega instrumenta za razvojno sodelovanje: pridobljene izkušnje in obeti za prihodnost . 
Leto 2011 je odločilen trenutek za upoštevanje preteklih izkušenj iz štirih let uporabe Uredbe (ES) št . 1905 / 2006 o vzpostavitvi instrumenta za financiranje razvojnega sodelovanja (IRS) . 
Pomembni vidiki , ki jih je treba upoštevati , so tudi poenostavljanje in prilagajanje novim izzivom , kot so podnebne spremembe , ter ustrezno vključevanje zunanjih razsežnosti notranjih politik EU . 
Strinjam se s točko resolucije , ki se zavzema za to , da mora biti prihodnji instrument za zagotavljanje razvojne pomoči EU v finančnem smislu primerno podprt . 
EU se je zavezala skupnemu cilju , da bo do leta 2015 porabila 0 , 7 % bruto nacionalnega dohodka (BND) za uradno razvojno pomoč . 
Za doseganje tega cilja pa bo treba raven trenutne evropske pomoči bistveno zvišati . 
Vodilni načeli načrtovanja v okviru novega instrumenta za razvoj morata biti usklajevanje in delitev dela . 
Zamisel o evropskih strateških dokumentih je treba izvajati kot prednostno nalogo , v ta proces pa se mora dejavno vključiti tudi Evropski parlament . 
Parlament mora imeti možnost , da zavaruje posebnosti razvojne politike EU v instrumentu za razvojno sodelovanje po letu 2013 tako , da enakopravno s Svetom nadzira sklepe o strateškem načrtovanju . . 
Instrument za razvojno sodelovanje (IRS) spada med najbolj nesebične projekte Evropske unije , saj zagotavlja državam v razvoju pomoč brez kakršnih koli pogojev ali skritih interesov . 
Ker EU pri tem delovanju nima nikakršnih skritih interesov , si morajo njene institucije prizadevati , da bi bila sredstva tega instrumenta izrabljena mnogo bolj učinkovito in predvsem za odpravljanje revščine ter doseganje razvojnih ciljev tisočletja . 
Poudariti moram , da je pri vseh finančnih sredstvih , predvidenih v ta namen , potrebna večja preglednost , še zlasti pa je treba temeljiteje ocenjevati učinke instrumenta IRS na prebivalstvo držav prejemnic . 
Poraba teh sredstev mora namreč temeljiti na delujočih socialnih politikah držav v razvoju . 
Ta sredstva morajo srednjeročno in dolgoročno služiti kot " ribiška palica " , s katero se bodo ljudstva učila " loviti ribe " in tako uspešno dosegla samozadostnost . 
Ne smemo pozabiti , da je bilo leto 2010 evropsko leto boja proti revščini in socialni izključenosti . 
Prav zato mora instrument za razvojno sodelovanje tudi v prihodnje služiti v tem boju v državah v razvoju s svojim pomembnim prispevkom k zagotavljanju dostojnega življenja čim več državljanom teh držav . 
v pisni obliki . - Namen tega poročila o vzpostavitvi instrumenta za financiranje razvojnega sodelovanja je že v začetni fazi oblikovati stališče Parlamenta o tem vprašanju . 
To stališče mora temeljiti na izkušnjah , ki jih je Parlament pridobil pri nadzoru uporabe instrumenta za razvojno sodelovanje . 
Pohvalna se mi zdi metoda , ki jo je uporabil poročevalec pri ocenjevanju izidov in oblik razvojnega sodelovanja EU . 
Poročevalec jasno ugotavlja , da kljub konstruktivnem dialogu s Komisijo le-ta ni spremenila svojega ravnanja pri zadevah , povezanih z razvojem , s skladu s priporočili Parlamenta . 
Stališča Parlamenta so se le občasno upoštevala v osnutkih izvedbenih ukrepov , ki jih je Komisija predložila upravnemu odboru instrumenta za razvojno sodelovanje . 
To je do določene mere razumljivo . 
Glavni partner poročevalca je bil GD RELEX , katerega osrednja naloga je uveljavljanje interesov EU v drugih delih sveta . 
Razvojno sodelovanje pa je (ob humanitarni pomoči) glavno področje zunanjepolitičnega delovanja , ki ni namenjeno uveljavljanju interesov EU , ampak obrambi interesov najbolj ranljivih prebivalcev našega planeta . 
Ker stališče , izraženo v poročilu , v celoti odseva to univerzalno vodilo , sem z veseljem glasoval za poročilo . 
Podprla sem poročilo gospoda Mitchella , ker menim , da moramo v sestavljanje strateških dokumentov za posamezne države , na primer v oblikovanje strategij za odpravljanje revščine , bolj vključiti parlamente teh držav . 
Poleg tega je treba za evropsko razvojno pomoč zagotoviti zadostna finančna sredstva . 
Evropska unija se je zavezala , da bo do leta 2015 porabila 0 , 7 % BND za uradno razvojno pomoč , kar pomeni , da bo treba sedanje zneske evropske pomoči povečati . 
Rok za uresničitev razvojnih ciljev tisočletja se izteče v času izvajanja prvega instrumenta za financiranje razvojnega sodelovanja . 
Zato je treba obstoječe sodelovanje z lokalnimi organi razširiti in okrepiti njihovo vlogo v boju proti revščini in lakoti , pri izboljševanju oskrbe z vodo in zdravstva ter pri spodbujanju gospodarskega razvoja teh skupnosti . 
Pri oblikovanju finančnih instrumentov in širše politike razvojnega sodelovanja je treba posvetiti pozornost tudi zanesljivosti preskrbe s hrano , izzivom na področju kmetijstva in pridobivanja hrane ter stroškom kriz na področju življenjskih pogojev . 
Pozdravljam besede poročila na to temo . 
Strinjam se , da bi morala Komisija opraviti celovit pregled splošne proračunske pomoči , ki bi razkril podatke o zneskih pomoči , dodeljenih posameznim sektorjem , natančneje , posameznim projektom in lokalnim upravam . 
Ti podatki bi bili koristni v prihodnje , pripomogli bi k bolj učinkovitemu razporejanju in dodeljevanju finančnih sredstev , omogočili pa bi tudi odkrivanje morebitnih težav v sistemu razdeljevanja pomoči . 
To bi zagotovilo večjo usklajenost politike . 
v pisni obliki . - (LT) Poglavitni cilj razvojnega sodelovanja je odprava revščine v partnerskih državah , vključno z uresničitvijo razvojnih ciljev tisočletja . 
Za dosego teh ciljev EU potrebuje poseben instrument za financiranje razvojnega sodelovanja . 
Komisija se je zavezala , da bo še v letošnjem letu predstavila zakonodajni predlog o finančnih instrumentih za zunanje delovanje in da bo v okviru razprave o naslednjem večletnem finančnem okviru znova razmislila o celotni strukturi instrumentov za financiranje zunanjega delovanja . 
Glasoval sem za ta dokument , ki razgrinja stališče Parlamenta o novem instrumentu EU za financiranje razvojnega sodelovanja . 
Strinjam se , da mora biti prihodnji instrument za zagotavljanje razvojne pomoči EU v finančnem smislu ustrezno podprt , saj se je EU v zvezi s tem zavezala , da bo do leta 2015 porabila 0 , 7 % bruto nacionalnega dohodka (BND) za uradno razvojno pomoč . 
Glasovala sem proti predlogu resolucije Evropskega parlamenta o vzpostavitvi instrumenta za financiranje razvojnega sodelovanja z državami , območji in regijami v razvoju , in sicer zaradi v poročilu izražene želje glede obvladovanja nezakonitega priseljevanja . 
Poročilo izrecno poudarja , da se razvojni skladi za migracije ne bi smeli uporabiti za krepitev upravljanja meja ter preprečevanje nezakonitega priseljevanja . 
To stališče je nezdružljivo z našim političnim pristopom , po katerem sta krepitev upravljanja meja in boj proti nezakonitemu priseljevanju ključni prednostni nalogi , zato trdimo , da bi morali temu področju nameniti dodatna finančna sredstva . 
Zato sem se odločila , da glasujem proti predlogu . 
Razvojno sodelovanje je eno od temeljnih načel , ki usmerjajo moje delo . 
Menim , da odlično poročilo gospoda Mitchella ustrezno osvetljuje področje , na katerem bi Evropa morala narediti več in bi tudi lahko naredila več . 
Izkušnje , pridobljene v zvezi z instrumentom za financiranje razvojnega sodelovanja , so temeljnega pomena za naše razmišljanje , kako bi morala Evropska unija ravnati pri naslednjem večletnem finančnem okviru . 
Če želimo , da bodo instrumenti za financiranje učinkoviti , moramo financiranje zastaviti neodvisno od drugih ukrepov , ponovno preračunati zneske in pregledati izvajanje instrumentov . 
Ta pregled mora temeljiti na sosedski politiki , ki bo upoštevala potrebe revnejših držav in ne več zgolj interesov Evrope . 
Trdno sem prepričan , da mora biti razvojna politika EU rezultat skupnega dela Parlamenta in Sveta in da bi se morali pri tem vprašanju ravnati po členu 290 Pogodbe o delovanju Evropske unije . 
Ta načela so v obravnavanem poročilu jasno navedena , zato sem glasoval zanj . 
Pozdravljam sprejetje poročila gospoda Mitchella , katerega namen je oblikovati stališče Parlamenta o novem instrumentu za financiranje razvojnega sodelovanja Evropske unije , ki bo temeljilo na izkušnjah , pridobljenih pri izvajanju instrumenta za razvojno sodelovanje (IRS) . 
V zvezi s tem bi rad izpostavil , da v državah , območjih in regijah v razvoju še vedno srečujemo hudo revščino in da moramo povečati zneske za boj proti vzrokom revščine , še zlasti proti podhranjenosti in zdravstvenim težavam ter za izobraževanje , dostopnost pitne vode , ne pa jih usmerjati v sisteme za obvladovanje priseljevanja , ki spadajo v druge finančne programe . 
Razvojna pomoč mora prebivalstvu omogočiti , da lahko ostanejo na svojih domačih območjih . 
Priseljevanje moramo urejati prek drugih finančnih instrumentov in poskrbeti moramo , da bo imela agencija FRONTEX na voljo več virov . 
To je bila logika , na podlagi katere sem podprl to poročilo . 
Na začetku bi rada pozdravila trud , ki ga je Evropska unija že vložila v odpravljanje revščine v državah v razvoju . 
Mednarodno sodelovanje , katerega namen je okrepiti samozadostnost in samostojnost teh držav , je prava pot vzpostavljanja socialnega in političnega miru na mednarodni ravni , ki ne bo imel le globokega vpliva na prebivalstvo , ki pomoč prejema , ampak tudi prispeval k rešitvi problemov , ki jih ima Evropa s priseljevanjem . 
Zato podpiram povečanje finančnih sredstev , ki jih Evropa namenja tej stvari , pa tudi vzpostavitev posebej v to področje usmerjenega finančnega instrumenta . 
V okviru razprave o naslednjem večletnem finančnem okviru za obdobje po letu 2013 je še posebno pomembno ponovno opredeliti in izostriti stališča Parlamenta o novem instrumentu EU za financiranje razvojnega sodelovanja ob upoštevanju izkušenj , pridobljenih pri izvajanju instrumenta za financiranje razvojnega sodelovanja v obdobju 2007-2013 . 
Prvič , ključnega pomena se mi zdi , da je tudi novi instrument usmerjen predvsem v uresničevanje razvojnih ciljev tisočletja . 
Da bo ta cilj - še zlasti odpravljanje revščine - lahko dosegel , mora biti novi instrument nujno podprt z razumnimi in zadostnimi finančnimi viri . 
Komisija mora zagotoviti , da bo razvojna pomoč EU usklajena z razvojnimi cilji , zastavljenimi na mednarodni ravni . 
Rad bi tudi ponovno opozoril na pomen doslednega upoštevanja upravičenosti posameznih držav do pomoči iz instrumenta , ki ga pripravljamo . 
Rad bi izpostavil , da mora novi instrument za financiranje razvojnega sodelovanja nuditi podlago za usmerjeno in bolj prožno pomoč šibkim . 
Menim , da mora ustrezno povezovati dejavnosti pomoči ob nesrečah , obnove in razvoja . 
Za zaključek bi rad čestital gospodu Mitchellu za predloženo poročilo in povedal , da podpiram pobude , ki jih poročilo vsebuje . 
v pisni obliki . - (IT) V zadnjih desetletjih različne javne in zasebne organizacije izvajajo številne programe pomoči v državah v razvoju . 
Kot je razvidno iz poročila , je zaradi skromnega uspeha dosedanjih programov , pomanjkanja usklajenosti pri skupnih ciljih (Svetovna zdravstvena organizacija) in pomanjkanja jasnih smernic , kako take cilje dosegati , tudi po mojem mnenju treba vzpostaviti nov instrument za financiranje razvojnega sodelovanja . 
Ta instrument pa moramo zasnovati razumno in tako , da bo izboljšal sedanje razmere brez nadaljnjega tratenja virov . 
Da bo ta projekt resnično učinkovit , moramo delovati na dveh frontah . 
Prvič , ker je osnovni cilj odprava revščine , moramo tej dejavnosti dodeliti sveža nova finančna sredstva: finančnih sredstev ne smemo prerazporejati s projektov , ki so že v teku . 
Drugič , prepričana sem , da se mora Evropska unija temu projektu zavezati z vsem srcem . 
Pri okvirnem načrtovanju novega razvojnega instrumenta morata biti naši vodilni načeli usklajevanje in delitev nalog . 
Namen tega poročila je oblikovati predhodno stališče Parlamenta o novem instrumentu EU za financiranje razvojnega sodelovanja na osnovi dosedanje ureditve . 
Prepričan sem , da bo vključitev Parlamenta v preoblikovanje tega instrumenta že v začetni fazi zelo koristna , zato to pobudo podpiram . 
Prepričan sem , da lahko vrednote , ki vodijo delovanje Evropskega parlamenta , nenazadnje tudi spodbujanje demokracije in zaščita človekovih pravic , koristno prispevajo k oblikovanju bolj čvrstega , učinkovitega in celovitega instrumenta . 
Po mojem mnenju je način obravnave tega vprašanja v poročilu precej zanimiv: poročilo predlaga nove pristope , o katerih bomo morali v naslednjih mesecih še razpravljati , še zlasti različen pristop k pomoči državam v razvoju in njihovo razdelitev v skupine . 
Poročilo tudi kaže , da je treba opravljeno delo na tem področju zanesljivo in dosledno analizirati , predlaga nov pristop pri razvojni pomoči na podlagi razločevanja med prejemnicami , vključevanja civilne družbe in strogih meril upravičenosti . 
Po štirih letih izvajanja instrumenta za financiranje razvojnega sodelovanja je čas , da njegovo delovanje ocenimo , da bomo lahko v prihodnje izboljšali finančne instrumente za to področje . 
Očitno je , da je potreben demokratični nadzor Parlamenta nad tem finančnim instrumentom in morebitnimi prihodnjimi instrumenti , še bolj očiten pa je tudi pomen vključevanja nacionalnih parlamentov držav v razvoju v sestavljanje nacionalnih strateških dokumentov , povezanih s pomočjo , prejeto od Unije . 
Upam , da se obseg pomoči ne bo zmanjšal , ampak se še povečal , kjer je le mogoče , in da bomo preučili , kako lahko pomoč učinkovito koristi najbolj prikrajšanim ljudstvom . 
Ni mogoče dovolj poudariti , da mora imeti civilna družba v državah v razvoju osrednjo vlogo v vseh fazah tega procesa . 
Razmer v državah v razvoju se ne smemo lotevati pavšalno , ampak moramo bolj razlikovati med njimi in upoštevati , da tradicionalna finančna pomoč v precej primerih izgublja svoj pomen , na primer pri tako imenovanih državah v vzponu . 
Poročilo , ki ga je sestavil gospod Mitchell , obravnava Uredbo (ES) št . 1905 / 2006 o vzpostavitvi finančnega instrumenta za razvojno sodelovanje: pridobljene izkušnje in obeti za prihodnost . 
Uredba (ES) št . 1905 / 2006 je v veljavi že štiri leta in čas je , da jo analiziramo in ugotovimo njene morebitne napake in / ali pomanjkljivosti , saj namerava Komisija še pred poletjem predstaviti predloge v zvezi z večletnim finančnim okvirjem za obdobje po letu 2013 . 
Podpiram predloge poročevalca - nenazadnje tudi uresničevanje razvojnih ciljev tisočletja , odpravljanje revščine , usmeritev 20 % sredstev v zdravstvo in osnovno izobraževanje , poseben poudarek podnebnim vprašanjem , nov pristop k razvojni pomoči državam v razvoju , povezan z zahtevo po spoštovanju človekovih pravic , ter bolj učinkovito in uspešnejšo uporabo omejenih virov - zato sem glasoval za poročilo . 
Poročilo ocenjuje instrument za financiranje razvojnega sodelovanja štiri leta po uveljavitvi uredbe o njegovi vzpostavitvi . 
Opravljena ocena je pomembna z več vidikov . 
Poročilo vsebuje umestno in kritično analizo instrumenta in politiko razvojnega sodelovanja EU , ki je po našem mnenju pravična in potrebna . 
Poročilo ugotavlja , da namen razvojne politike ne sme biti uveljavljanje interesov EU , ampak interesov najbolj ranljivih prebivalcev planeta; opozarja na preveliko osredotočenost na naložbe zasebnega sektorja in na omejitve , ki jih nalagamo javnemu sektorju; opozarja , da finančnih sredstev ne smemo preusmerjati iz sektorjev , ki imajo že tako premalo finančnih sredstev , na primer iz programov za pomoč lokalnim skupnostim; kritizira poskuse krčenja sredstev za instrument za financiranje razvojnega sodelovanja in za evropski razvojni sklad ter ponovno poudarja , da je dosedanji napredek pri uresničevanju razvojnih ciljev tisočletja nezadosten in da je treba obseg uradne razvojne pomoči povečati . 
Menimo pa , da bi poročilo lahko in moralo iti dlje pri vsaki od teh točk , zlasti bi se moralo odločneje zavzeti za uskladitev med navedenimi cilji politike razvojnega sodelovanja in različnimi sektorskimi politikami EU . 
v pisni obliki . - (PT) Poročilo ocenjuje instrument za financiranje razvojnega sodelovanja štiri leta po uveljavitvi uredbe o njegovi vzpostavitvi . 
Opravljena ocena je pomembna z več vidikov . 
Poročilo vsebuje umestno in kritično analizo instrumenta in politiko razvojnega sodelovanja EU , ki je po našem mnenju pravična in potrebna . 
Poročilo na primer ugotavlja , da namen razvojne politike ne sme biti ščititi interese EU , ampak interese najbolj ranljivih prebivalcev planeta . 
Opozarja na preveliko osredotočenost na naložbe zasebnega sektorja in na omejitve , ki jih nalagamo javnemu sektorju; opozarja , da finančnih sredstev ne smemo preusmerjati iz sektorjev , ki imajo že tako premalo finančnih sredstev , na primer iz programov za pomoč lokalnim skupnostim . 
Kritizira tudi poskuse krčenja sredstev za instrument za financiranje razvojnega sodelovanja in za evropski razvojni sklad ter ponovno poudarja , da je dosedanji napredek pri uresničevanju razvojnih ciljev tisočletja nezadosten in da je treba obseg uradne razvojne pomoči povečati . 
Menimo pa , da bi poročilo lahko in moralo iti dlje pri vsaki od teh točk , zlasti bi se moralo odločneje zavzeti za uskladitev med navedenimi cilji politike razvojnega sodelovanja in različnimi sektorskimi politikami EU . 
Poročilo preučuje učinkovitost instrumenta za financiranje razvojnega sodelovanja v zvezi z razpravo o večletnem finančnem okviru . 
Ocena celotne strukture instrumentov za zunanje financiranje je videti ustrezna . 
Med pomembne vidike , ki jih velja upoštevati , spadajo morebitna nadaljnja poenostavitev , prilagoditev novim izzivom , kot so podnebne spremembe , ter ustrezna umestitev zunanje razsežnosti v notranje politike EU . 
Po mojem mnenju je prav tako pomembno vzpostaviti postopke in strukture , ki bodo zagotovile , da bo razvoj ohranjen kot samostojno področje politike z lastnimi posebnimi cilji . 
v pisni obliki . - (GA) Pozdravljamo poročilo gospoda Mitchella . 
Namen poročila je oblikovati stališče Evropskega parlamenta o prihodnosti financiranja razvojnega sodelovanja pred objavo večletnega finančnega okvira za obdobje po letu 2013 . 
V prihodnje moramo ves čas zagotavljati zadostna finančna sredstva za razvojno sodelovanje EU . 
Politika razvojne pomoči ni niti altruistična dolžnost niti sredstvo , s katerim bi si nekdanje kolonialne sile lajšale vest . 
Sama po sebi je ena od vej zunanje politike , mora bi biti tudi pomembna sestavina strategij za obračanje migracijskih tokov , ki bo ljudem omogočila ostati v lastnih domovinah oziroma se vanje vrniti in živeti tam dostojno in v vedno večjem blagostanju . 
Ker obe omenjeni področji spadata med pristojnosti držav , je večina institucionalnih in finančnih zahtev iz poročila gospoda Mitchella nesprejemljiva . 
Pozdravljam poročilo , ker je leto 2011 odločilen trenutek za upoštevanje preteklih izkušenj iz štirih let uporabe Uredbe (ES) št . 1905 / 2006 o vzpostavitvi instrumenta za financiranje razvojnega sodelovanja (instrument za razvojno sodelovanje) . 
Namen tega poročila je že v začetni fazi oblikovati stališče Parlamenta o novem instrumentu za financiranje razvojnega sodelovanja EU , ki bo temeljilo na izkušnjah , ki jih je Parlament pridobil pri nadzoru uporabe instrumenta za razvojno sodelovanje . 
Strinjam se , da je potreben različen pristop do različnih skupin držav v razvoju in da bi lahko tradicionalna finančna pomoč postala manj pomembna za države v vzponu . 
Menim , da bi se morala pomoč za države v vzponu poleg spodbujanja trajnostne gospodarske rasti še vedno osredotočati na krepitev davčne politike partnerskih držav in spodbujanje uporabe domačega prihodka , zaradi česar bi se morali zmanjšati revščina in odvisnost od pomoči . 
Vzdržati se moramo proračunske podpore pri državah , kjer ni mogoče zagotoviti pregledne javne porabe . 
Proračunsko podporo morajo vedno spremljati ukrepi za razvoj parlamentarnega nadzora in revizijskih zmogljivosti ter za povečanje preglednosti in javnega dostopa do informacij v državi prejemnici ter da je treba v nadzor nad proračunsko podporo vključiti civilno družbo . 
Menim , da poročilo gospoda Mitchella , ki je izjemno kakovostno , odpira številna ključna vprašanja , zato sem se odločil glasovati za njegovo sprejetje . 
Prepričan sem , da moramo pri razmišljanju o prihodnji obliki instrumentov za financiranje razvoja imeti pred očmi predvsem vodilo , da mora biti osrednji namen razvojne pomoči postopoma zmanjševati odvisnost od pomoči in na koncu zagotoviti popolno neodvisnost države prejemnice . 
Glede na to morajo biti instrumenti za financiranje zasnovani tako , da državam v razvoju zagotavljajo dolgoročno gospodarsko rast . 
Doseganje tega cilja je tesno povezano s predvidljivostjo razvojne pomoči , saj lahko partnerske države le ob taki pomoči , ob istočasnem ustvarjanju lastnih prihodkov , oblikujejo ustrezne in učinkovite razvojne strategije . 
Po mojem mnenju pa je ključnega pomena tudi okrepitev nadzora Evropskega parlamenta nad evropskim razvojnim skladom in vpliva nanj . 
Menim , da pomanjkanje demokratičnega nadzora nad temi sredstvi zmanjšuje preglednost razvojne politike . 
Glasoval sem za sprejetje tega poročila . 
Financiranje razvojnega sodelovanja mora biti premišljeno urejeno , poročilo pa vsebuje pregled najpomembnejših vidikov , ki jih moramo upoštevati pri oblikovanju take ureditve . 
Cilj Evropske unije pri vzpostavljanju tega instrumenta je zagotoviti državam v razvoju posebno pomoč EU . 
Ob našem sedanjem spopadanju s finančno krizo postajajo težave revnejših držav vedno očitnejše . 
Namen instrumenta za financiranje razvojnega sodelovanja je pomagati revnejšim partnerskim državam na področjih trgovine in regionalnega povezovanja , naravnega okolja in upravljanja z naravnimi viri , infrastrukture , vode in energije , razvoja podeželja , kmetijstva in zanesljivosti preskrbe s hrano , človekovega razvoja in socialne kohezije . 
Želimo jim pomagati tudi pri gradnji sistemov upravljanja države , demokracije , krepitvi človekovih pravic , pa tudi pri gospodarskih in institucionalnih reformah ter pri preprečevanju sporov in slabitve države . 
Vsi omenjeni cilji so izrednega pomena za krepitev varnosti na revnejših območjih . 
Pomoč drugim državam pri graditvi trdne demokratične družbe in pravne države , ki spoštuje človekove pravice in zagotavlja svobodo govora , ima čvrst pravosodni sistem in je sposobna braniti svoje ozemlje , je vredna vse pohvale . 
Upam , da nam bo uspelo to dejavnost še razširiti in še učinkoviteje uporabljati razpoložljiva sredstva zanjo . 
v pisni obliki . - Prihodnji instrument za zagotavljanje razvojne pomoči EU mora biti v finančnem smislu primerno podprt . 
EU se je zavezala skupnemu cilju , da bo do leta 2015 porabila 0 , 7 % BND za uradno razvojno pomoč . 
Za doseganje tega cilja pa bo treba raven trenutne evropske pomoči bistveno zvišati . 
Glede na dodano vrednost pomoči Komisije in novo vlogo , ki jo ima Komisija pri usklajevanju razvojne politike Unije in držav članic (člen 210 PDEU) , se delež uradne razvojne pomoči , posredovane prek proračuna EU , vsaj ne sme spreminjati . 
Letni zneski za novi instrument za razvojno sodelovanje v naslednjem večletnem finančnem okviru je treba realno bistveno zvišati . 
Po štirih letih od uvedbe je čas za oceno dosedanje uporabe instrumenta za financiranje razvojnega sodelovanja . 
Le tako lahko dosežemo , da bo v prihodnje deloval bolje in učinkoviteje . 
Pomembno je , da ima tudi Parlament besedo pri nadzoru tega in prihodnjih finančnih instrumentov . 
Kljub sedanji gospodarski krizi je pomembno ohraniti takšne instrumente za pomoč državam v razvoju , da bodo lahko že v bližnji prihodnosti dosegle višjo raven blagostanja , kar bo prineslo tudi izboljšanje življenjskih pogojev za prebivalce teh tako imenovanih držav v vzponu . 
Napovedani instrument za financiranje razvojnega sodelovanja bo moral imeti na voljo dovolj sredstev za uresničitev razvojnih ciljev tisočletja . 
Države donatorice morajo spoštovati svojo zavezo , da bodo do leta 2015 namenile 0 , 7 % svojega BDP za uradno razvojno pomoč . 
Kot sem že dejal , z ničimer ni mogoče upravičiti zmanjšanja obsega pomoči . 
Uradna razvojna pomoč danes znaša več kot 120 milijard USD . 
Lahko pa naredimo še več in bolje . 
Narediti več in bolje pa ne pomeni le povečanja sredstev . 
Vključitev evropskega razvojnega sklada (ERS) v proračun bi pomenila znaten napredek , vendar le , če to ne bi povzročilo zmanjšanja skupnih finančnih sredstev na ravni EU . 
Zagovarjam tudi " več " proračunske pomoči , splošne ali po sektorjih , in manj projektov , kjerkoli tako krčenje števila dopuščajo makroekonomska merila in merila vodenja . 
Prvič , to bi omogočilo hitrejše dodeljevanje finančnih sredstev za obnovo ali utrditev države . 
Drugič , to je edina vrsta pomoči , za katero smo lahko prepričani , da jo bodo prejemniki črpali optimalno . 
In na koncu , menim , da moramo poskrbeti za večjo učinkovitost te pomoči . 
v pisni obliki . - Načela , po katerih EU pomaga tistim državam v razvoju , ki jih ne zajemajo Sporazum iz Cotonouja ali evropski sosedski in partnerski instrumenti , so pomembna . 
Po določbah tega finančnega instrumenta lahko nudimo finančno pomoč državam iz skupine AKP (afriškim , karibskim in pacifiškim državam) pri prestrukturiranju proizvodnje sladkorja , predvidevajo pa finančno podporo za pet programov: varno preskrbo s hrano , okolje in trajnostni razvoj naravnih virov , vključno z energijo , migracije in dodeljevanje azila , vlaganje v človeške vire , vlogo lokalnih skupnosti in nevladnih organizacij v razvojnih procesih . 
Glasoval sem za . 
v pisni obliki . - (DE) Spodbujanje napredka v tako imenovanih državah v razvoju je na mestu , zlasti kot ukrep , s katerim preprečujemo , da bi Evropo preplavil val priseljencev . 
Danes to dejavnost izvajamo prek različnih programov . 
Namen tega poročila pa je povečati finančno pomoč . 
Tega pa ne morem podpreti . 
V obstoječi finančni stiski v sami EU ta hip takšne pomoči ne moremo zagotoviti . 
Poleg tega pa je odločanje o načinih uporabe razvojne pomoči stvar držav članic in ne EU . 
Sama zamisel , da državam v razvoju ponujamo pomoč in (tudi) finančno podporo , je vredna vse pohvale . 
Utemeljena je na humanitarnih načelih in na težnji po vzpostavitvi ravnovesja v svetu . 
Evropska unija že pomaga tem državam prek različnih programov . 
Poročilo pa vseeno predvideva vzpostavitev še dodatnih instrumentov in s tem povečanje razvojne pomoči . 
Po načelu subsidiarnosti pa bi moralo biti zbiranje sredstev za pomoč v pristojnosti posameznih držav . 
Razvojno sodelovanje je edino področje zunanjega delovanja , ki ščiti najbolj odrinjene in ranljive družbene skupine . 
Komisija mora storiti vse v svojih močeh , da bo za razvoj domačega zasebnega sektorja in malih ter srednjih podjetij v revnih državah na voljo ustrezna in zadostna pomoč . 
Posebno pozornost je treba nameniti migracijam . 
Zagotoviti je treba , da bo denar , namenjen za boj proti nezakonitemu priseljevanju , res porabljen namensko . 
Opozoriti velja , da je treba pri vzpostavljanju posebnih finančnih instrumentov za države v razvoju temeljito analizirati splošne cilje , prednostna področja in pričakovane rezultate , pa tudi dodeljevanje finančnih sredstev . 
Leto 2011 je odločilen trenutek za upoštevanje preteklih izkušenj iz štirih let uporabe Uredbe (ES) št . 1905 / 2006 o vzpostavitvi instrumenta za financiranje razvojnega sodelovanja (instrument za razvojno sodelovanje) . 
Komisija je naznanila , da bo svoje predloge za večletni finančni okvir za obdobje po letu 2013 predstavila pred poletnim premorom in zakonodajne predloge za instrumente za financiranje zunanjega delovanja v nadaljevanju letošnjega leta . 
Namen tega poročila - za katerega glasujem - je že v začetni fazi oblikovati stališče Parlamenta o novem instrumentu za financiranje razvojnega sodelovanja EU , ki bo temeljilo na izkušnjah , ki jih je Parlament pridobil pri nadzoru uporabe instrumenta za razvojno sodelovanje v zadnjih štirih letih . 
Rada bi poudarila , da moramo spodbujati naslednja štiri širša področja: ustrezno financiranje v okviru razpoložljivih sredstev , učinke odpravljanja revščine in merila uradne razvojne pomoči , geografske in tematske programe , postopke načrtovanja pomoči EU , pri tem pa bolje usklajevati in razdeljevati delo ter odpraviti demokratične vrzeli z vključitvijo Parlamenta v proces odločanja . 
Uredba (ES) št . 1905 / 2006 o vzpostavitvi instrumenta za financiranje razvojnega sodelovanja velja že štiri leta . 
Komisija bo kmalu predstavila svoje predloge za večletni finančni okvir za obdobje po letu 2013 , v nadaljevanju letošnjega leta pa še zakonodajne predloge za instrumente za financiranje zunanjega delovanja . 
Namen tega poročila je že v začetni fazi oblikovati stališče Parlamenta o novem finančnem instrumentu . 
Poročilo predstavlja pridobljene izkušnje , predvsem izkušnje , ki jih je pridobil Evropski parlament pri demokratičnem nadzoru izvajanja instrumenta za financiranje razvojnega sodelovanja . 
Del poročila je posvečen obetom za prihodnost , poleg tega pa poročilo obravnava tudi geografske in tematske programe , se zavzema za strogo upoštevanje meril upravičenosti do proračunske pomoči , poudarja pomembno vlogo , ki jo ima pri razvoju civilna družba , in izpostavlja nujnost uporabe postopka v zvezi z delegiranimi akti pri sklepih , ki izpolnjujejo merila iz člena 290 Pogodbe o delovanju Evropske unije (PDEU) . 
Glasoval sem za predlog , da bo imel Evropski parlament možnost nadzirati strateške programske sklepe enakopravno s Svetom . 
Ker so od začetka veljavnosti Uredbe (ES) št . 1905 / 2006 potekla že štiri leta in ker je Komisija napovedala predstavitev svojih predlogov za večletni finančni okvir za obdobje po letu 2013 , je čas za kratko analizo doseženih rezultatov in načinov spodbujanja razvoja v prihodnje . 
Najpomembneje je izpostaviti , da je to " edina politika zunanjega delovanja [ . . . ] , ki ni namenjena interesom EU , pač pa za obrambo interesov najbolj marginaliziranih in ranljivih prebivalcev na planetu " . 
Zato bi moral Parlament pri tem prevzeti pomembnejšo vlogo , ne le zaradi različnih vidikov demokratične legitimnosti , ki jo predstavlja , ampak tudi zaradi stvarnih in postopkovnih prispevkov , ki jih lahko zagotovi . 
Poudariti velja tudi , da mora biti cilj odprava revščine , z jasno oporo na koncept " osnovnih socialnih storitev " , da bi ublažili skrajno ranljivost najbolj prikrajšanih skupin prebivalstva . 
v pisni obliki . - Sem za . 
Leto 2011 je odločilen trenutek za upoštevanje preteklih izkušenj iz štirih let uporabe Uredbe (ES) št . 1905 / 2006 o vzpostavitvi instrumenta za financiranje razvojnega sodelovanja (instrument za razvojno sodelovanje) . 
Komisija je naznanila , da bo svoje predloge za večletni finančni okvir za obdobje po letu 2013 predstavila pred poletnim premorom in zakonodajne predloge za instrumente za financiranje zunanjega delovanja v nadaljevanju letošnjega leta . 
Namen tega poročila je že v začetni fazi oblikovati stališče Parlamenta o novem instrumentu za financiranje razvojnega sodelovanja EU , ki bo temeljilo na izkušnjah , ki jih je Parlament pridobil pri nadzoru uporabe instrumenta za razvojno sodelovanje . 
Namen poročila , ki ga sprejemamo danes , je oblikovati stališče Parlamenta o novem instrumentu Evropske unije za financiranje razvojnega sodelovanja na podlagi izkušenj , ki smo jih pridobili pri nadzoru izvajanja instrumenta za razvojno sodelovanje . 
V nasprotju s Parlamentom se države članice niso osredotočale na preverjanje , ali so predlogi Komisije skladni z zakonodajnimi določbami iz instrumenta za razvojno sodelovanje . 
Zato je treba jasno povedati , da je razvojno sodelovanje edina politika zunanjega delovanja EU , ki ni namenjena interesom EU , pač pa zaščiti interesov najbolj marginaliziranih in ranljivih prebivalcev na planetu z zmanjševanjem revščine ter trajnostnim človeškim , družbenim in gospodarskim razvojem . 
Parlament jasno priznava pomembnost teh dejavnosti in se zato zavzema za vzpostavitev instrumenta , ki bi Evropski uniji omogočil njihovo financiranje tudi iz drugih virov , ne le iz instrumenta za financiranje razvojnega sodelovanja . 
v pisni obliki . - (EL) Glasoval sem za poročilo gospoda Mitchella , ker opredeljuje nujne in pravilne usmeritve za prihodnje sprejetje in izvajanje instrumenta za financiranje razvojnega sodelovanja na podlagi koristnih izkušenj , pridobljenih pri uporabi sedaj veljavnega orodja za razvojno sodelovanje . 
Sredstva , ki jih EU namenja za razvojno sodelovanje , so koristen mehanizem za boj proti revščini in za spodbujanje demokracije in razvoja v državah v razvoju . 
Po Lizbonski pogodbi ima EU širše pristojnosti na področju mednarodnega zastopanja in od nje pričakujemo odzivanje na izzive , kot so podnebne spremembe , boj proti revščini in prenos pravne države in demokratičnih vrednot v države v razvoju . 
Soglašam s poročevalcem , da je treba povečati demokratično odgovornost vseh razvojnih politik EU in okrepiti vlogo Parlamenta v postopku odobravanja sredstev za razvojno pomoč v skladu s členom 290 Lizbonske pogodbe . 
v pisni obliki . - Podpiram poročilo , ki obravnava delovanje instrumenta in se zavzema za nadzor in boljšo uporabo sredstev za razvoj v prihodnje . 
Glasovala sem za poročilo gospoda Mitchella , ker moramo upoštevati izkušnje , pridobljene v zadnjih štirih letih pri izvajanju Uredbe (ES) št . 1905 / 2006 o vzpostavitvi instrumenta za financiranje razvojnega sodelovanja (instrumenta za razvojno sodelovanje) . 
Ob tej priložnosti moramo jasno opredeliti cilje in obseg te razvojne pomoči . 
Migracije so področje , na katerem mora imeti prednost usklajenost politik spodbujanja razvoja . 
Tako bi morali s sredstvi razvojne pomoči financirati projekte , ki odpravljajo globoko zakoreninjene vzroke migracij (boj proti revščini) , ne pa jih uporabljati za krepitev mejnega nadzora ali za boj proti nezakonitemu priseljevanju . 
v pisni obliki . - (IT) Glasovala sem za besedilo , ki ga je predstavil gospod Mitchell . 
Tudi glede na izkušnje , pridobljene pri izvajanju instrumenta za razvojno sodelovanje , sem pred uvedbo novega instrumenta za obdobje po letu 2013 prepričana , da mora imeti Parlament možnost za uveljavljanje posebne narave razvojne politike EU prek nadzora nad strateškimi programskimi sklepi , pri katerem mora biti enakopraven s Svetom . 
Poleg tega je še zlasti pomembno , da se sklepe o splošnih ciljih , prednostnih področjih in razporejanju finančnih sredstev sprejema po postopku za delegirane akte v skladu s členom 290 PDEU . 
Glasujem za poročilo , ker so bile v kompromisno besedilo vključene spremembe , ki jih je predlagala Skupina naprednega zavezništva socialistov in demokratov v Evropskem parlamentu (S&D) . 
Te zadevajo tudi ključne točke , kot so splošne smernice , možnosti izboljšav na ravni Komisije in možnosti izboljšav na ravni Parlamenta . 
v pisni obliki . - (LT) Glasovala sem za to resolucijo o zagotavljanju neodvisnih ocen učinka . 
Strinjam se s poročevalko , da so ocene učinka osrednji instrument zakonodaje , ki ga mora evropski zakonodajalec v prihodnosti intenzivnejše uporabljati . 
Ocene učinka seznanjajo zakonodajalca z možnimi posledicami njegovih ukrepov in mu pomagajo pri odločanju . 
Tako lahko znatno prispevajo k boljši zakonodaji . 
Vendar pa ocene učinka v nobenem primeru ne nadomeščajo politične razprave ter demokratičnega in legitimnega postopka odločanja zakonodajalca . 
Poudariti moramo , da so ocene učinka samo pripomoček pri oblikovanju vsebine politične odločitve . 
Pomembno je , da so ocene učinka izdelane popolnoma neodvisno in pregledno , pa tudi , da so v njih upoštevane tudi posledice na mala in srednja podjetja . 
Parlament že lahko izvaja lastne ocene učinka in natančno revidira ocene učinka Komisije . 
Doslej pa je ta postopek le redko uporabljal . 
Soglašam s stališčem v resoluciji , da mora Evropski parlament svoje pristojnosti na tem področju intenzivneje uporabljati . 
Prepričana sem , da lahko ocene učinka pomagajo pripravljavcem političnih odločitev . 
Zato sem podprla poročilo gospe Niebler o potrebnih spremembah pri ocenah učinka , zlasti v zvezi z uvedbo neodvisnega mehanizma . 
Člani odbora za oceno učinka bi odgovarjali Evropskemu parlamentu in Svetu . 
Tako ne bi več delali po navodilih predsednika Komisije . 
v pisni obliki . - (LT) Glasoval sem za to poročilo . 
Ocene učinka so osrednji instrument zakonodaje . 
Zakonodajalca seznanjajo z možnimi posledicami njegovih političnih izbir in mu pomagajo pri odločanju , zato jih mora v prihodnje intenzivneje uporabljati . 
Tako lahko znatno prispevajo k boljši zakonodaji . 
Strinjam se , da je v postopek izdelave ocene učinka treba vključiti zunanje strokovnjake z vseh področij politik , pa tudi vse zainteresirane strani , da se zagotovi neodvisnost in objektivnost . 
v pisni obliki . - (PT) Ocene učinka so eno od osrednjih orodij zakonodajnega procesa . 
Za notranje usklajene politične odločitve je treba zbrati natančne podatke in zagotoviti , da se pri iskanju rešitve za določen problem upoštevajo vse strateške možnosti , ki pridejo v poštev . 
Ocene učinka morajo biti opravljene za vsak zakonodajni predlog , njihova metodologija mora biti jasna , izdelane pa morajo biti popolnoma neodvisno in pregledno . 
Ocena učinka mora zajeti tudi možnost neukrepanja , pa tudi posebne posledice za mala in srednja podjetja . 
Kljub že doseženemu napredku na tem področju bi bilo mogoče ocene učinka , ki jih opravljata Evropska komisija in Evropski parlament , še izboljšati . 
To poročilo , ki sem ga podprla , poziva k tesnejšemu vključevanju odborov Parlamenta in obvezni natančni obrazložitvi razlogov , kadar Komisija ne predloži ocene učinka . 
Poleg tega poziva odbore Parlamenta k izboljšanju kakovosti lastne zakonodaje . 
Glasovala sem za predlog resolucije o zagotavljanju neodvisnih ocen učinka . 
Prvič , predlog poudarja , da je treba pri izdelavi ocene učinka upoštevati učinke nove zakonodaje na mala in srednje velika podjetja in zmanjšati njihovo regulativno obremenitev . 
Ta poudarek na potrebah MSP je ključni razlog za moje glasovanje za . 
Drugič , poročilo izpostavlja še en zelo pomemben dejavnik , to je posebnost nacionalnih gospodarstev . 
Za zaščito njihovih interesov se mora Komisija posvetovati z državami članicami in uradniki ter predstavniki različnih nacionalnih ocenjevalnih organov , da posamezne potrebe ne bi trpele zaradi interesov Skupnosti . 
In na koncu , predlog poziva k večji preglednosti in učinkovitosti upravnih procesov v Evropski uniji in poziva k odgovornosti Komisije Parlamentu za svoje delo . 
Glede na zgoraj opisano sem ocenila , da moram glasovati za . 
Glasovala sem za poročilo , ker se strinjam , je je zelo pomembno nenehno izboljševati kakovost zakonodaje EU , poročilo pa predstavlja konkretne predloge za izboljšave zakonodajnega procesa tako v Evropskem parlamentu kot v Komisiji . 
Komisija že nekaj časa izvaja ocene učinka zakonodaje , preden svoje zakonodajne predloge posreduje Evropskemu parlamentu in Svetu , poročilo pa ugotavlja , da bi bilo treba postopke ocenjevanja učinka še precej izboljšati . 
Na primer , okrepiti bi morali neodvisnost odbora za oceno učinka , ki je sedaj v pristojnosti predsednika Komisije . 
Poročilo poziva tudi Evropski parlament in njegove odbore , naj pogosteje izvajajo ocene učinka in natančneje nadzirajo ocene učinka , ki jih pripravlja Komisija in ki pogosto služijo le kot utemeljitev zakonodajnega predloga , ne omogočajo pa objektivne presoje dejstev . 
Pomen predhodnih ocen učinka predlogov zakonodaje EU je še povečala Lizbonska pogodba , ki predpisuje obvezno oceno socialnih in okoljskih učinkov vsakega predloga zakonodaje . 
Za jasno in učinkovito zakonodajo je poleg kakovostne politične razprave in skupnega prizadevanja za sodelovanje in oblikovanje soglasja potrebna tudi zanesljiva strokovna podlaga , ki usmerja zakonodajalce z ocenami okoliščin in posledic obravnavanih politik . 
Prav zato pozdravljam pobude evropskih institucij za zagotovitev kakovosti in zanesljivosti analiz učinka , ki zajemajo tudi zagotovitev neodvisnosti in preglednosti teh analiz . 
v pisni obliki . - Glede na to , da sem v preteklosti že sodelovala pri delu na tem področju na ravni odbora , moram poudariti , da ocenjevanje učinkov ne sme biti izpostavljeno vplivom od zunaj in da je treba to njihovo neodvisnost varovati na vseh ravneh . 
v pisni obliki . - Glasoval sem proti poročilu gospe Niebler o ocenah učinka . 
V stranki UKIP podpiramo samo zamisel o ocenah učinka , vendar le , če so te ocene resnično neodvisne , imajo prave zobe (take , da jih mora Komisija upoštevati) in se izvajajo na nacionalni ravni , tako da se lahko izognemo medlim posplošenim ugotovitvam , ki vladam držav članic ne omogočajo dovolj natančno presojati učinkov na njihove države . 
Žal poročilo gospe Niebler teh meril ne izpolnjuje . 
Eden od prednostnih ciljev Evropske unije mora biti uvajanje preglednega , jasnega , učinkovitega in kakovostnega regulativnega okolja . 
Pogosto kritiziramo pomanjkljivosti pri prenašanju zakonodaje EU v nacionalne pravne rede in njenem izvajanju , večina teh pomanjkljivosti pa izvira iz tega , da zakonodajna besedila niso ustrezno oblikovana . 
Torej je dolžnost evropskih zakonodajnih organov , da se s to težavo spopadejo . 
Ocene učinka so sistematične ocene verjetnih učinkov zakonodaje na zdravje , temeljne pravice , socialno , gospodarsko , okoljsko in druga področja , s tem pa prispevajo k zmanjševanju obsega birokracije in notranji usklajenosti politike EU . 
Glasujem za to pobudo , ki ugotavlja , da igrajo ocene učinka ključno vlogo kot orodje pri odločanju . 
Odlikovati jih morata popolna neodvisnost in preglednost , izvajati se morajo po jasni metodologiji , njihov namen pa mora biti utemeljena in objektivna analiza možnih učinkov , ki jo vedno spremlja tudi analiza stroškov in koristi . 
To bo prispevalo k premišljenemu odločanju na podlagi celovitih informacij , s tem pa k bolj kakovostni zakonodaji , ustreznejšemu prenosu v nacionalne pravne rede , učinkovitejšemu izvajanju in nadzoru in hitrejšemu zakonodajnem postopku . 
Ocene učinka so orodje , ki je še posebej koristno za izboljšanje kakovosti zakonodajne dejavnosti (na primer političnih predlogov) . 
Treba pa jih je prilagoditi: prilagoditi jih je treba še zlasti z vzpostavitvijo neodvisnega mehanizma , saj ocene učinka , ki jih predstavlja Evropska komisija , pogosto nihajo glede kakovosti in na splošno služijo le za utemeljitev zakonodajnega predloga , ne omogočajo pa objektivne presoje dejstev . 
Veseli me , da poročilo , o katerem glasujemo danes , določa , da se morajo ocene učinka izvajati povsem neodvisno , da morajo upoštevati širši nabor meril (socialno-ekonomska , okoljska ipd . ) in da je treba zagotoviti kar največjo preglednost , zlasti kar zadeva sodelujoče strokovnjake . 
To zadevo naša zbornica načenja vedno znova , vseeno pa je zelo pomembna ! 
Ocene učinka so ključno orodje zakonodajnega procesa in obravnavajo možne posledice izvajanja zakonodajnega akta , prav s tem pa pomagajo pri sprejemanju odločitev . 
Neodvisnost in preglednost sta vrednoti , ki ju je treba ohranjati in spodbujati v vsaki demokraciji , saj zagotavljata javnosti objektivno presojo , sorazmerno odločanje in zakonodajni postopek . 
Zato na splošno soglašam s predlogi Parlamenta v tem poročilu . 
Poročilo , ki ga je sestavila gospa Niebler , obravnava problem " zagotavljanja neodvisnih ocen učinka " . 
Ocene učinka so bistvenega pomena za sprejemanje pravih odločitev . 
Ne nadomeščajo procesa demokratičnega odločanja zakonodajalca , pomenijo pa hrbtenico tega procesa . 
Glasujem za poročilo , saj soglašam z mnenjem poročevalke , da pri svojem zakonodajalskem delu ocene učinka nujno potrebujemo . 
Več kot vemo o določenem področju , boljše bodo naše odločitve v zvezi z njim . 
Poleg tega in kljub temu , da je Evropska komisija odbor za ocene učinka že ustanovila in da ta odbor dosega pozitivne rezultate , menim , da moramo vzpostaviti tudi avtonomno strukturo za ocene učinka za Evropski parlament . 
Ocene učinka so lahko pomembna opora zakonodajnemu procesu . 
V ta namen pa morajo obravnavati gospodarske , socialne , okoljske posledice in posledice za javno zdravje , ki jih lahko v celotnem političnem ciklu prinesejo predvidene politične izbire , ob tem pa tudi učinke na temeljne pravice javnosti . 
Ocene je treba izvajati ne le ex ante , ampak tudi ex post . 
Sedanji proces ocenjevanja učinkov pa ima mnoge pomanjkljivosti , kar ugotavlja tudi poročilo . 
Pogosto je namen teh ocen samo strokovno utemeljiti in upravičiti ukrepe , ki so rezultat spretno prikritih političnih izbir in presoj . 
Odprtih je veliko vprašanj glede metodologije , ki naj se uporablja v posameznih primerih . 
Na čem oziroma na komu naj se učinek meri ? 
Kaj zajema presoja ? 
Katere alternative naj se analizira ? 
Te odločitve so seveda odvisne od političnih izbir in presoj . 
Zato je zelo pomembno zagotoviti neodvisnost ocen učinka . 
V praksi pa je to zaradi množice dejavnikov in interesov težko zagotoviti . 
Preglednost , odprtost , posvetovanje in vključitev javnosti ter nadzor v zvezi s temi študijami in njihovimi ugotovitvami so bistvenega pomena , če želimo doseči kar največjo neodvisnost in najvišjo kakovost študij . 
v pisni obliki . - (PT) Ocene učinka lahko bistveno pripomorejo k boljši zakonodaji , če preučujejo gospodarske , socialne , okoljske in javnozdravstvene posledice predvidenih političnih odločitev v celotnem političnem ciklu ter učinke teh odločitev na temeljne pravice javnosti . 
Pri vprašanjih , ki jih obravnavajo analize učinka , pa imamo merila , ki se uporabljajo pri ocenah učinka . 
Znano je , da je meril več , ne le merilo stroškov in koristi , pa tudi pri tem merilu je treba vedeti , koga zadenejo stroški , kdo pa uživa koristi . 
Zato je zelo pomembno zagotoviti , da so analize učinka neodvisne , zaradi množice spremenljivk in vpletenih interesov pa je to v praksi zelo težko doseči . 
Metodologije so pri nekaterih ocenah in strokovnjakih bolj neodvisne kot pri drugih . 
V resnici pa ocene učinka pogosto služijo le upravičevanju predvidene odločitve in ne obravnavajo vseh učinkov zakonodaje , ki je v postopku sprejemanja . 
Ocene učinka so osrednji pripomoček v zakonodajnem procesu in evropski zakonodajalci morajo v prihodnje v celoti izkoriščati njihove možnosti . 
Res je , da v nobenem primeru ne morejo nadomestiti politične razprave in demokratičnega postopka odločanja zakonodajalca , ampak služijo le kot strokovna priprava za sprejetje politične odločitve , vendar opozarjajo zakonodajalca na možne posebne učinke politik in mu pomagajo pri odločanju . 
Tako lahko znatno prispevajo k izboljševanju zakonodaje . 
Poročilo gospe Niebler je pomemben prispevek k razpravi o izboljševanju zakonodajnega procesa v EU , s čimer želimo doseči , da bo zakonodaja služila državljanom in resničnim potrebam . 
Žal včasih slišimo tudi obtožbe , da se kako uredbo sprejme le v želji , da bi povečali prepoznavnost institucij EU , ali pod vplivom lobistov . 
To pomeni , da moramo nenehno izboljševati postopke , povezane s tako imenovanimi ocenami učinka posameznih zakonodajnih aktov . 
Kot poročevalka o področju boljše priprave zakonodaje v lanskem letu bi rada izpostavila nekaj vidikov tega problema . 
Prvič , upoštevati moramo potrebno ravnovesje med institucijami , ki ga predpisuje Pogodba in pri katerem Evropska komisija predlaga zakone , Parlament in Svet pa jih sprejemata . 
Neodvisnost ocen učinka je izjemno pomembna , teh ocen pa ne smemo odtegniti demokratičnemu nadzoru Parlamenta . 
Po mojem mnenju je predlog , naj se ocene učinka spremenijo po vključitvi pripomb s strani Parlamenta , zelo pomemben , soglašam pa tudi s tistimi , ki menijo , da je treba pri ocenah učinka uporabljati enotna merila v vseh institucijah . 
Ob tem pa bi rada opozorila tudi na to , da je ključni vidik sprejemanja zakonodaje politična volja za rešitev določenega problema , ocena učinka kot del projekta pa lahko samo zagotovi objektivne informacije . 
V tej dvorani sem že imel priložnost pripomniti , da je res že čas , da bi bile ocene učinka ne le sistematične , ampak predvsem verodostojne . 
Da bi morali objektivno presoditi posledice zakonodajnega akta , preden nadaljujemo z njegovo obravnavo , ne pa si zgolj na vse načine prizadevati , da ga upravičimo . 
In da te presoje ne bi smeli voditi in usmerjati zgolj službe Komisije , sodniki , stranke in drugi zunanji dejavniki . 
Ne vem , ali so rešitve , ki jih predlaga poročevalka , prave . 
Na drugi strani pa vem , da se strinjam z njeno diagnozo in da so nekatere njene opazke zelo na mestu . 
V te analize je treba tesno vključiti države članice , saj le-te lahko bolje ocenijo učinke pobud iz Bruslja v njihovem okolju . 
Te analize morajo usmerjati odločitve in razmišljanja nacionalnih parlamentov , ki so od zdaj naprej varuhi spoštovanja načela subsidiarnosti . 
Če te analize pokažejo , da so ukrepi Komisije nesmiselni , nepotrebni ali predragi , jih mora Komisija opustiti . 
In končno , sposobni moramo biti hitro oceniti posledice zakonodajnega akta , katerega uveljavitev bi povzročila več težav , kot bi jih rešila . 
Iz vseh teh razlogov sem , čeprav si ne delam iluzij glede njegove uveljavitve , glasoval za poročilo gospe Niebler . 
Pozdravljam poročilo , saj so ocene učinka osrednji instrument zakonodaje , ki ga mora evropski zakonodajalec v prihodnosti intenzivnejše uporabljati . 
Prednosti ocen učinka so na dlani . 
Ocene učinka seznanjajo zakonodajalca z možnimi posledicami njegovih ukrepov in mu pomagajo pri odločanju . 
Tako lahko znatno prispevajo k boljši zakonodaji . 
Vendar pa ocene učinka v nobenem primeru ne morejo nadomestiti politične razprave ter demokratičnega in legitimnega postopka odločanja zakonodajalca . 
Ocene učinka samo pomagajo pripraviti vsebino politične odločitve . 
Osnutek poročila je razdeljen na štiri dele . 
Prvič , poročilo našteva splošne zahteve za ocene učinka na evropski ravni . 
V drugem delu obravnava ocene učinka Evropske komisije in nakazuje možnosti izboljšav . 
Tretji del je posvečen ocenam učinka , ki jih izvaja Evropski parlament . 
Četrti in zadnji del predstavlja zahtevo za neodvisno strukturo za pripravo ocen učinka v Evropskem parlamentu , ki ga morajo uporabljati vsi parlamentarni odbori , da bi tako dodatno izboljšali zakonodajo in ustvarili sinergije . 
v pisni obliki . - Imam več razlogov za odločitev za podporo tej resoluciji . 
Prvič , poudarja , da ocena učinka v nobenem primeru ne more nadomestiti politične razprave in postopka zakonodajnega odločanja , ampak je lahko le pripomoček pri strokovni pripravi politične odločitve . 
Tako bi se proces odločanja vsekakor izboljšal . 
Drugič , ocene učinka morajo upoštevati široko paleto meril , da zakonodajalcu predstavijo celovito sliko . 
Le tako lahko zakonodajalec uspešno opravlja svoje delo . 
Ocenjevanje učinka uredbe pomembno prispeva k zmanjševanju administrativnih obremenitev , ki so stranska posledica zakonskih uredb . 
Komisija je pred časom ustanovila poseben odbor za oceno učinka , ki ocenjuje učinke tako ex ante kot ex post . 
Komisija organizira tudi javna posvetovanja o svojih zakonodajnih načrtih . 
Evropski parlament je doslej pogrešal organ za oceno učinkov . 
Zato v poročilu pozdravljam poziv k vzpostavitvi infrastrukture , ki bo omogočila ocenjevati učinke predlogov in načrtov , ki jih oblikuje Parlament . 
Rad bi tudi pozval Komisijo , naj pri izvajanju ocen učinka posveti več pozornosti preglednosti celotnega procesa ocenjevanja , naj si bolj prizadeva za neodvisnost tega procesa in naj se v svojih predlogih ne osredotoča le na eno rešitev problema , ampak neodvisno pretehta več različnih rešitev konkretnega vprašanja . 
Rad bi se zavzel tudi za poenostavitev postopka javnega posvetovanja in za podaljšanje rokov za vložitev predlogov , pa tudi za možnost vložitve predlogov v katerem koli od uradnih jezikov Unije . 
Podprl sem poročilo gospe Niebler o zagotavljanju neodvisnih ocen učinka . 
Ocene učinka so ključni pripomoček politike boljše priprave zakonodaje , katere namen je izboljšati in poenostaviti novo in obstoječo zakonodajo . 
Ocene učinka so namreč uporaben pripomoček za ovrednotenje učinkov sprejetja novih zakonov in poenostavitve ter prenovitve obstoječih zakonov . 
Menim pa , da moramo o njihovi koristnosti vedno presojati na podlagi spoštovanja nekaterih temeljnih načel , kot sta preglednosti in neodvisnost . 
Zato se pridružujem poročevalki pri ugotovitvi , da je Komisija v zadnjem času izboljšala kakovost svojih ocen učinka , da pa jih je treba še izboljšati . 
Pozdravljam pa tudi odločitev , da se oblikuje neodvisna struktura za pripravo ocen učinka v Evropskem parlamentu , katere namen je še izboljšati kakovost priprave zakonodaje Evropske unije . 
v pisni obliki . - Glasoval sem za to poročilo . 
Ocene učinka so osrednji instrument zakonodaje , ki ga mora evropski zakonodajalec v prihodnosti intenzivnejše uporabljati . 
Prednosti ocen učinka so na dlani . 
Zakonodajalca seznanjajo z možnimi posledicami njegovih ukrepov in mu pomagajo pri odločanju . 
Tako lahko znatno prispevajo k boljši zakonodaji . 
Vendar pa ocene učinka v nobenem primeru ne nadomeščajo politične razprave ter demokratično legitimnega postopka odločanja zakonodajalca . 
Služijo le kot strokovna pomoč pri vsebinskem oblikovanju politične odločitve . 
Ocene učinka , ki jih predstavlja poročevalka , so koristen pripomoček za izboljšanje zakonodaje na evropski ravni . 
Skupna presoja pa ne sme upoštevati samo finančnih učinkov , ampak mora biti osredotočena tudi na druge vidike , kot so ekonomski , okoljski in socialni vidiki . 
Kot zdravnik pa bi rad še posebej izpostavil učinke na človekovo zdravje . 
Ne smemo prezreti tudi zelo pomembne vloge držav članic pri pripravi ocen učinka , saj morajo države članice predlagano zakonodajo vključiti v svoje pravne rede . 
Ocene učinka so osrednji instrument zakonodaje , ki ga mora evropski zakonodajalec v prihodnosti intenzivnejše uporabljati , saj te ocene razkrijejo možne posledice političnih izbir . 
Ne smemo pa pozabiti , da omogočajo le strokovno in vsebinsko pripravo političnih odločitev . 
Menimo , da morajo ocene učinka , ki jih uporabljajo evropske institucije , upoštevati določena načela . 
Ocene učinka morajo biti predvsem izdelane popolnoma neodvisno in pregledno . 
Zajeti morajo vse kategorije zakonodajnih predlogov in biti izvedene po jasni metodologiji , v zakonodajnem postopku pa jih je treba redno posodabljati . 
Prepričani smo tudi , da bi morala Komisija Parlamentu predložiti podrobno obrazložitev vsakič , kadar meni , da ocena učinka njene odločitve ni potrebna . 
In na koncu , soglašamo , da je pomembno oblikovati neodvisno strukturo za pripravo ocen učinka v Parlamentu za dodatno izboljšanje njegove zakonodaje in izrabo sinergij . 
Pozdravljam to besedilo , ki obsoja pristranskost Evropske komisije . 
Škoda pa je , da ne obsoja tudi tega , da ima samo Evropska komisija pristojnost za zakonodajne pobude . 
Ocene učinka so zelo pomembne za zakonodajo in jih moramo v prihodnje spodbujati . 
Koristi od ocen učinka so velike: zakonodajalca opozarjajo na posledice njegovih izbir ter prispevajo k boljšemu in vestnemu odločanju . 
Tako znatno prispevajo k odličnosti pri oblikovanju zakonodaje . 
v pisni obliki . - Poročilo sem zelo pozorno pregledal in sestavil povzetek njegovih ključnih točk: (1) obseg pregleda (ne le analiza stroškov in koristi , ampak celovit pristop) , (2) vključitev zainteresiranih strani iz vseh političnih področij ob ohranitvi pristojnosti za metodologijo in končni nadzor kakovosti v evropskih institucijah , ob podaljšanju posvetovanj z 8 na 12 tednov , (3) pregled medinstitucionalnega skupnega pristopa k pripravi ocen učinka , ki naj spodbudi vse institucije k uporabi enotne metodologije priprave ocen učinka . 
Možnosti izboljšav na ravni Evropske komisije: (1) okrepljen nadzor Evropskega parlamenta in Sveta nad odborom za oceno učinka , (2) sistematično ex-post ocenjevanje obstoječe zakonodaje in analiza ustrezne sodne prakse Sodišča Evropske unije . 
Možnosti izboljšav na ravni Evropskega parlamenta: osrednja pozornost je namenjena oblikovanju neodvisne strukture v EP z nadzornim odborom , ki bi ga sestavljali poslanci EP , ki bi bili po možnosti imenovani v svet na začetku vsakega mandata , uporaba obstoječih virov , pa tudi vključevanje pomoči strokovnjakov iz držav članic . 
Glasovanja sem se vzdržal , ker ne razumem , po kakšnih merilih bodo v posvetovalni odbor imenovani strokovnjaki in kakšne bodo njihove pristojnosti . 
Poročila ne morem podpreti . 
Glasovala sem za to poročilo , ker sem prepričana , da so ocene učinka osrednji instrument zakonodaje , ki ga mora evropski zakonodajalec v prihodnosti intenzivnejše uporabljati . 
Prednosti ocen učinka so na dlani . 
Zakonodajalca seznanjajo z možnimi posledicami njegovih odločitev in mu pomagajo pri odločanju . 
Tako lahko znatno prispevajo k boljši zakonodaji . 
Nikakor pa ne morejo nadomestiti politične razprave in demokratičnega zakonodajnega odločanja , ampak le omogočajo strokovno pripravo političnih odločitev . 
Evropska komisija je izboljšala kakovost priprave ocen učinka , zlasti z ustanovitvijo lastnega odbora za oceno učinka . 
Glede na poročilo Evropskega računskega sodišča pa sem prepričana , da bi bilo mogoče pripravo ocen učinka v Komisiji izboljšati . 
Soglašam , da bi lahko tesnejše sodelovanje odborov parlamenta pri tem delu prispevalo k večji kakovosti ocen učinka . 
v pisni obliki . - (IT) Ocene učinka pomembno strokovno prispevajo k boljši pripravi zakonodaje , saj zakonodajalca seznanjajo z možnimi posledicami njegovih političnih izbir . 
So osrednji instrument evropske zakonodaje . 
Osnutek poročila deli ocene na štiri dele . 
Prvi del ugotavlja , da bi morale ocene učinka , ki jih uporabljajo evropske institucije , upoštevati določena načela in da bi morale biti popolnoma neodvisne in pregledne . 
Drugi del obravnava ocene učinka Evropske komisije in nakazuje možnosti izboljšav . 
Tretji del je posvečen ocenam učinka , ki jih izvaja Evropski parlament , in poziva odbore Parlamenta k intenzivnejši uporabi teh ocen za nadaljnje izboljšanje priprave zakonodaje . 
Četrti in zadnji del predstavlja zahtevo za neodvisno strukturo za pripravo ocen učinka v Evropskem parlamentu , ki ga morajo uporabljati vsi parlamentarni odbori , da bi tako okrepili sinergije . 
Glede na našteto in glede na to , da ocena učinka v nobenem primeru ne more nadomestiti politične razprave in demokratičnega postopka odločanja zakonodajalca , ampak služi le kot strokovna in vsebinska priprava za sprejetje politične odločitve , sem glasoval za predlog . 
v pisni obliki . - Ocene učinka so osrednji instrument zakonodaje , ki ga mora evropski zakonodajalec v prihodnosti intenzivnejše uporabljati . 
Prednosti ocen učinka so na dlani . 
Ocene učinka seznanjajo zakonodajalca z možnimi posledicami njegovih ukrepov in mu pomagajo pri odločanju . 
Tako lahko znatno prispevajo k boljši zakonodaji . 
Vendar pa ocene učinka v nobenem primeru ne nadomeščajo politične razprave ter demokratično legitimiranega postopka odločanja zakonodajalca . 
Služijo le kot strokovna pomoč pri vsebinskem oblikovanju politične odločitve . 
Ocene učinka , ki jih uporabljajo evropske institucije , morajo upoštevati določena načela . 
Predvsem morajo biti popolnoma neodvisne in pregledne , zajeti morajo vse kategorije zakonodajnih predlogov in biti izvedene po jasni metodologiji . 
Predstavljeni morebitni ukrepi morajo upoštevati tudi možnost neukrepanja . 
Pri tem je treba ustrezno upoštevati posebne posledice za mala in srednja podjetja , ocene učinka pa je treba v razvoju zakonodajnega postopka redno posodabljati . 
Glavna zahteva Parlamenta je oblikovanje neodvisne strukture za pripravo ocen učinka v Parlamentu za dodatno izboljšanje njegove zakonodaje in izrabo sinergij , po možnosti tudi vzpostavitev skupnega mehanizma za vse institucije EU . 
v pisni obliki . - Pozdravljam to poročilo , saj menim , da so ocene učinka osrednji instrument zakonodaje . 
Evropski zakonodajalec mora ta instrument intenzivneje uporabljati , saj lahko izboljša zakonodajni proces z razgrnitvijo možnih posledic političnih odločitev . 
Zakonodajalec se pri obravnavi možnih učinkov ne sme ustrašiti spoznanj , ki jih narekuje kruta stvarnost . 
Ocene učinka ne smejo le ugotavljati možnosti in nizati priporočil zakonodajalcu , ampak morajo med možnostmi vključevati tudi neukrepanje , kadar se ugotovi , da je to najprimerneje . 
Zakonodaja , ki izvira iz Evrope , ima močan učinek na ljudi , ki živijo na tem ozemlju in izkoristiti moramo vsako priložnost za zagotovitev kar najbolj pravične in uravnotežene zakonodaje . 
Evropska zakonodaja je vse prepogosto zapletena , težka za razumevanje in težka za izvajanje . 
Zato lahko ocene učinka znatno prispevajo h kakovosti oblikovanja zakonodaje EU , zlasti kar zadeva skrajšanje in pocenitev zakonodajnega procesa . 
Ta ukrep podpiram , saj bo ob večjem upoštevanju zahtev držav članic mogoče ovrednotiti možne socialne , okoljske , finančne in gospodarske posledice zakonodajnih aktov . 
Ocene učinka morajo biti popolnoma samostojne in pregledne , izvajati pa jih je treba v začetnih fazah zakonodajnega procesa . 
Neodvisnost ocen učinka moramo zagotoviti predvsem zato , ker so pomembne pri odločanju . 
Tako odločitve , ali določeno rešitev sprejmemo ali ne , sicer ne nadomeščajo , lahko pa odločilno vplivajo na izbiro politične rešitve . 
Zato je nujno sprejeti vse ukrepe , ki lahko okrepijo jamstva za neodvisnost in preglednost ocen učinka , saj taki ukrepi lahko prispevajo k kar največji vlogi ocen kot pripomočka pri odločanju in jamčijo tudi kakovost in primernost delovanja institucij EU . 
v pisni obliki . - Mi smo se vzdržali . 
Še več , vložili smo alternativno resolucijo , v kateri smo želeli razjasniti vlogo ocen učinka in zunanjih strokovnjakov v procesu ocenjevanja učinkov . 
Ocena učinka je lahko zgolj pripomoček pri političnem odločanju in ne sme v nobenem primeru nadomeščati demokratičnega političnega odločanja . 
Ocene učinka so osrednji instrument zakonodaje . 
Njihove prednosti so očitne: znatno prispevajo k boljši zakonodaji . 
Vendar pa v nobenem primeru ne morejo nadomestiti politične razprave ter demokratično legitimiranega postopka odločanja zakonodajalca . 
Danes sprejeto poročilo izpostavlja prepričanje Parlamenta , da morajo biti ocene učinka , ki jih uporabljajo evropske institucije , popolnoma neodvisne in pregledne . 
Zajemati morajo vse kategorije zakonodajnih predlogov , izvedene pa morajo biti po jasni metodologiji . 
Parlament tudi poziva k oblikovanju neodvisne strukture za pripravo ocen učinka v Parlamentu za dodatno izboljšanje njegove zakonodaje in izrabo sinergij . 
v pisni obliki . - Pozdravljam spremembe poročila , ki jih je predložila skupina S&D pri obravnavi v odboru v zvezi z večjo preglednostjo zakonodajnega procesa in zavzemanjem za lažjo dostopnost malim in srednjim podjetjem ter nevladnim organizacijam z objavljanjem časovnih načrtov in podaljšanjem obdobja posvetovanja . 
Ocene učinka so za naše delo v Parlamentu zelo pomembne in bi morale imeti večjo vlogo , zato sem poročilo podprla . 
Ocene učinka , ki jih izvajamo v Evropski uniji , koristijo vsem Evropejcem , saj z neodvisno analizo možnih in predvidenih evropskih ukrepov prispevajo k boljši pripravi zakonodaje . 
Poročevalka dokazuje , da so potrebne boljše in učinkovitejše analize gospodarskih , socialnih , okoljskih in javnozdravstvenih posledic političnih odločitev Unije . 
Ocene učinka imajo osrednjo vlogo v celotnem ciklu razvoja določene politike , nujne so tudi za kakovostno zakonodajo in za njen ustrezen prenos ter izvajanje . 
Zato podpiram predlog Parlamenta glede meril , ki jih je treba upoštevati pri izvajanju ocen učinka . 
V zvezi s tem bi rad poudaril , da je treba ocene učinka pripraviti čim prej v zakonodajnem postopku , da se kar najbolj omeji nevarnost škodljivih učinkov in da se upošteva čim širši krog institucionalnih , gospodarskih in državljanskih zainteresiranih strani . 
Ne smemo pa spodbujati samo vnaprejšnjih (ex ante) ocen učinka , ampak tudi ocene po sprejetju zakonodaje (ex post) . 
Ocene učinka morajo biti neodvisne in pripravljene pregledno in objektivno . 
Priložene morajo biti zakonodajnim predlogom in biti izdelane po enotnem sistemu in enotni metodologiji v Evropskem parlamentu . 
Ocene učinka so dragocen zakonodajni instrument in služijo za pripravo političnih odločitev na strokovni podlagi , s tem pa prispevajo k boljši pripravi zakonodaje . 
Ključnega pomena za zanesljivost ocen učinka so preglednost , enotna raven kakovosti in predstavitev prednosti in slabosti zadostnega števila političnih možnosti . 
Zato sem glasovala za alternativni predlog , ki ga je vložila Skupina Zelenih / Evropske svobodne zveze . 
Glasujem za poročilo , saj verjamem , da bi lahko izbirni sistem koristil potrošnikom in malim in srednjim podjetjem , če bi Komisija predložila natančne podatke , ki bi kazali , da je potreben napredek , da bi posvetovanja , ki jih izvaja Komisija , ostala pregledna . 
v pisni obliki . - Glasovala sem za resolucijo o Zeleni knjigi Komisije o možnostih politike za napredek na področju evropskega pogodbenega prava za potrošnike in podjetja . 
Pogodbeno pravo določa in organizira posle na notranjem trgu , zato so možnosti za oviranje in omogočanje teh transakcij očitne . 
Izbira pravega načina za napredovanje na področju pogodbenega prava lahko pomembno prispeva k izboljševanju delovanja notranjega trga in odpiranju polnega potenciala zlasti za mala in srednja podjetja ter potrošnike . 
O možnih koristih evropskega pogodbenega prava za notranji trg razpravljamo že vrsto let . 
EP je svoje mnenje o tem vprašanju izrazil že leta 1989 , z resolucijo , ki jo je sprejel danes , pa se EP odziva na nedavno predstavljeno Zeleno knjigo Komisije o evropskem pogodbenem pravu in določa svoje prednostne naloge na tem področju . 
Soglašam z mnenjem poročevalke , da je treba dati prednost uvedbi izbirnega instrumenta za evropsko pogodbeno pravo z uredbo . 
Lahko bi ga dopolnjevala zbirka orodij za Komisijo in zakonodajalca , ki bi jo izvajali na podlagi medinstitucionalnega sporazuma . 
Najočitnejše ovire v zvezi z enotnim trgom , s katerimi se srečujejo potrošniki ter mala in srednja podjetja , so zapletenost pogodbenih razmerij , nepravični pogodbeni pogoji , neustrezne in pomanjkljive informacije , dolgotrajni postopki , jezikovne prepreke , razlike v davčnih sistemih , vprašanje zanesljivosti spletnih trgovcev , demografska sestava prebivalstva posamičnih držav članic , vprašanje varstva zasebnosti , reševanje reklamacij , pravice intelektualne lastnine . 
Evropsko pogodbeno pravo opredeljuje in ureja poslovanje na notranjem trgu in rešuje probleme v zvezi z notranjim trgom , do katerih lahko pride iz različnih razlogov , vključno z razlikami med nacionalnimi pogodbenimi pravi . 
Zato je nujno vzpostaviti notranje usklajeno evropsko pogodbeno pravno ureditev , da bomo lahko uresničili celotni potencial notranjega trga in dosegli cilje naše strategije Evropa 2020 . 
Z izbiro prave usmeritve na področju pogodbenega prava je mogoče pomembno prispevati k boljšemu delovanju enotnega trga in omogočiti , da podjetja , zlasti mala in srednje velika , ter potrošniki v celoti izkoristijo njegov potencial . 
Zato sem glasovala za to poročilo . 
O možnih koristih evropskega pogodbenega prava za notranji trg smo v zadnjih letih že veliko razpravljali . 
V zvezi s tem menim , da moramo podpreti uvedbo izbirnega instrumenta z uredbo , tako da ta vzporedna ureditev ne bo v nasprotju z nacionalnimi ureditvami . 
Za tak pristop se je v svojem poročilu odločila tudi gospa Wallis , zato sem poročilo podprla . 
v pisni obliki . - (LT) Glasoval sem za to poročilo . 
Po svetovni finančni krizi je zelo pomembno , da uresničimo celotni potencial notranjega trga in s tem prispevamo k uresničevanju naših ciljev iz strategije Evropa 2020 . 
Enotni trg zaradi številnih dejavnikov , med drugim zato , ker se ne izvaja obstoječa zakonodaja o enotnem trgu , ostaja razdrobljen . 
Potrošniki nimajo pravega zaupanja v čezmejno trgovino , podjetja pa naletijo na ogromne upravne in pravne težave , če želijo svoje poslovanje razširiti v druge države članice EU . 
Razlike med nacionalnimi pogodbenimi pravi povzročajo dodatne poslovne stroške , podjetja spravljajo v pravno negotov položaj , potrošnikom pa vlivajo nezaupanje v notranji trg . 
Tudi iz teh razlogov se potrošniki in podjetja , še zlasti mala in srednja , ki imajo na voljo omejene vire , izogibajo čezmejnemu poslovanju , to pa preprečuje oblikovanje konkurenčnega notranjega trga . 
Soglašam s pozivom v poročilu k ukrepanju in predstavitvi predlogov za uskladitev prakse na področju pogodbenega prava na ravni EU , kar bo udeležencem na trgu zagotovilo enakopravne in pravične pogoje . 
v pisni obliki . - (PT) Pogodbe so temeljni element odnosov med podjetji in potrošniki . 
Enotni trg Evropske unije temelji na vrsti pogodb , ki jih urejajo različne nacionalne zakonodaje . 
Razlike med pogodbenimi pravi odvračajo podjetja , zlasti mala in srednja , od čezmejnega trgovanja , s tem pa jim zapirajo dostop do novih priložnosti in dohodka , ki bi jim jih lahko ponudil notranji trg . 
Zato so tudi potrošniki v slabšem položaju zaradi omejene izbire proizvodov , višjih cen in nižje kakovosti kot posledice šibke čezmejne konkurence . 
Omeniti moramo , da na primer samo 8 % potrošnikov uporablja spletne nakupe blaga ali storitev iz drugih držav članic . 
To poročilo , za katerega sem glasovala , se zavzema za uvedbo izbirnega instrumenta za evropsko pogodbeno pravo v obliki uredbe . 
To bo potrošnikom zagotovilo boljšo zaščito v okviru evropskega pogodbenega prava in varnejše čezmejne prenose . 
Za podjetja - zlasti MSP - pa bo sklepanje pogodb v okviru skupne pogodbene zakonodaje EU preprostejše in cenejše . 
Glasoval sem proti poročilu gospe Wallis , ker predvideni izbirni instrument , uveden z uredbo , v bistvu pomeni prvi korak k poenotenju pogodbenih prav držav članic . 
Menim , da si takega poenotenja , tudi v najbolj skromnem obsegu , danes ne moremo niti zamišljati , če upoštevamo , na kako različne načine so pogodbeni odnosi urejeni v posameznih državah članicah . 
Tako poznamo pravico do uveljavljanja in rem , ki je nemško pravo ne vključuje . 
Poleg tega poenotenje pogodbenega prava ne bi odpravilo neusklajenosti na drugih področjih , ki tudi vplivajo na čezmejno trgovanje v EU . 
Nimamo prepričljivih dokazov , da izvrševanje poslov s tujimi podjetji in potrošniki preprečujejo prav te pravne razlike . 
Pogodbe z mednarodnimi razsežnostmi se zdaj sestavljajo na podlagi mednarodne civilne zakonodaje , v okviru EU pa na podlagi Uredbe (ES) št . 
593 / 2008 . Dodatni instrument bi vnesel nepotrebno zmedo . 
Kar zadeva pogodbene odnose brez mednarodnih razsežnosti pa menim , da mora vsaka država članica tudi v prihodnje uporabljati lastno nacionalno zakonodajo v skladu z lastno pravno tradicijo in uveljavljeno prakso . 
Glasovala sem proti poročilu , ki predlaga izbirni instrument za pogodbeno pravo , s tem pa dejansko polaga temelje za prihodnjo evropsko civilno pravno ureditev , ki bo nadrejena domačim civilnim pravom . 
To bi pomenilo konec nacionalnih pravnih tradicij in zakonodaj , ki so jih države članice zgradile za urejanje občutljivih civilnopravnih in pogodbenih vprašanj . 
Čeprav je cilj uvedbe izbirnega instrumenta olajšati čezmejno trgovanje ob upoštevanju potreb podjetij in potrošnikov , je vsekakor treba upoštevati , da že obstoječa evropska zakonodaja izpolnjuje potrebe različnih udeležencev . 
Videti je , da je cilj poročila v resnici bolj ambiciozen kot samo vzpostaviti evropski civilni zakonik , s tem pa se ne morem strinjati . 
Poročevalki izražam čestitke za opravljeno delo in glasoval sem za poročilo . 
Poročilo je odgovor na potrebe potrošnikov in malih in srednjih podjetij , ki jim v nasprotju z večjimi gospodarskimi družbami dostop na notranji trg očitno povzroča hude težave zaradi ogromnih stroškov , povezanih s tem . 
Neposredna posledica tega je , da se mala in srednja podjetja in potrošniki raje držijo poslovanja na domačem trgu , ki je pogosto manj konkurenčen , s tem pa so prikrajšani za dostop do čezmejnega trga , na katerem so izdelki pogosto vsaj za 10 % cenejši od ponudbe na domačem trgu . 
Odpraviti moramo neusklajenosti pri pravicah iz pogodbenega prava , uvedba izbirnega instrumenta za evropsko pogodbeno pravo , ki ne bi nadomestil nacionalnih ureditev na področju pogodbenega prava , ampak jih dopolnil , pa je optimalna rešitev , ki bi udeležencem omogočila prosto izbiranje pravnih instrumentov , ki najbolje ustrezajo njihovim potrebam . 
v pisni obliki . - Glasoval sem proti uvedbi pogodbenega prava EU , ker menim , da Bruselj ne bi smel zakonodajno urejati področij , ki jih že urejajo nacionalne zakonodaje . 
Z uvedbo pogodbenega prava EU in uvedbo možnosti , da lahko podjetja izbirajo med domačo in evropsko zakonodajo , samo zapleta ureditev in vnaša zakonodajna prekrivanja , ki so lahko podlaga za drage sodne postopke . 
Verjetno je tudi , da bo pogodbeno pravo EU naklonjeno socialni politiki in politiki zaposlovanja EU , na primer direktivi o delovnem času , ki se je že izkazala za zelo nepriljubljeno in je povzročila motnje v nizu temeljnih industrijskih in storitvenih dejavnosti v Združenem kraljestvu . 
Prav tako je zelo verjetno , da bo EU zakonodajo , ki zaenkrat predvideva prostovoljno spoštovanje , kdaj kasneje spremenil v zavezujočo . 
Poročilo gospe Wallis postavlja ambiciozne cilje , kar zadeva ukrepanje za vzpostavitev evropskega pogodbenega prava za potrošnike in podjetja . 
Pri tem gre za ključne zadeve , namreč za izboljšanje delovanja notranjega trga s tesnejšo vključitvijo podjetij in potrošnikov . 
Na eni strani moramo odpraviti razlike med pogodbenimi pravi in ovire , s katerimi se srečujejo podjetja . 
Na drugi strani pa moramo zagotoviti visoko raven varstva evropskih potrošnikov . 
Ker ima pogodbeno pravo pomembne učinke na finančno poslovanje , s tem pa na notranji trg , pozdravljam prizadevanja Komisije in Evropskega parlamenta pri usklajevanju parametrov tega prava v okviru EU in pri njegovem prilagajanju notranjemu trgu . 
Glasujem za predloženo poročilo o tej zadevi . 
v pisni obliki . - Vrsta dogodkov v zadnjem času nam kaže , kako pomembno je zaupanje potrošnikov , to zaupanje pa je delno odvisno tudi od ustreznosti zakonodaje na področju varstva potrošnikov na trgu . 
Zato je nujno , da to vprašanje rešujemo tudi na evropski ravni . 
Poročilo gospe Wallis je pomemben korak pri uveljavljanju Akta za enotni trg in vesela sem , da smo poročilo sprejeli . 
V času , ko razlike med nacionalnimi zakonodajami znatno omejujejo čezmejno poslovanje , zlasti malih in srednjih podjetij , pomeni uvedba okvira za evropsko pogodbeno pravo resničen korak naprej in moramo jo podpreti . 
Sprejetje izbirnega instrumenta in zbirke orodij , s katerima bi uredili pogodbene odnose med podjetji in pogodbene odnose med podjetji in potrošniki , bi lahko okrepilo varstvo potrošnikov v Evropi . 
Evropsko pogodbeno pravo , o katerem v naših institucijah že dolgo razpravljamo , bi lahko prineslo vrsto koristi podjetjem in potrošnikom ter izboljšalo delovanje notranjega trga . 
Zato nam ni vseeno glede možnosti , ki jih ponuja enotna ureditev splošnih standardov in meril , ki veljajo za pogodbeno pravo , za krepitev čezmejnega poslovanja , ureditev e-poslovanja in olajšanje potrošnikovega dostopa do izdelkov . 
Kot ugotavlja tudi poročevalka , pa menim , da je izbirni instrument za evropsko pogodbeno pravo , ki bi deloval vzporedno z nacionalnimi pravi in jih ne bi nadomeščal , prav izbira . 
Poročilo gospe Wallis obravnava politične možnosti za premik k evropskemu pogodbenemu pravu za potrošnike in podjetja . 
S pravo odločitvijo glede evropskega pogodbenega prava lahko koristimo notranjemu trgu , malim in srednjim podjetjem in potrošnikom . 
S tem vprašanjem se Evropski parlament redno ukvarja že od leta 1989 , Komisija pa je leta 2003 sestavila akcijski načrt zanj . 
Komisija je leta 2008 predstavila predlog direktive o varstvu potrošnikov , sestavila je dve poročili o napredku , zdaj pa je predstavila niz ukrepov v Zeleni knjigi , na katero se odziva to poročilo . 
Glede na to , da bodo predstavljeni predlogi - ki temeljijo na desetletnem preučevanju vprašanja - prispevali k odpravi ugotovljenih pomanjkljivosti , ki v glavnem zadevajo pogodbe , in glede na to , da je treba spodbuditi delovanje notranjega trga z odpravo ovir , glasujem za to poročilo , ki uvaja izbirni instrument , po možnosti dopolnjen z zbirko orodij za reševanje problemov , povezanih s pogodbami . 
Poročilo se kiti z retoriko o varstvu potrošnikov in malih ter srednjih podjetij . 
Njegova vsebina pa skriva nevarnosti za oboje: za potrošnike in mala in srednja podjetja . 
Pogledi poročevalke so očitno neolibralistični , kar je jasno iz njenega poudarjanja pomena odprave " ovir , s katerimi se soočajo tisti , ki želijo opraviti čezmejne transakcije na notranjem trgu " , in mnenja , " da bi lahko bil projekt evropskega pogodbenega prava skupaj z drugimi ukrepi koristen za uresničitev celotnega potenciala notranjega trga " . 
Sproščanje in poglabljanje notranjega trga , ki ju izvaja EU , kažeta , da pri tem največ pridobijo velika podjetja . 
Sedanja dinamika pa nakazuje , da bodo pri uveljavljanju predlogov o usklajevanju pogodb - ki je v tej fazi še prostovoljno - v ospredju isti interesi . 
Te pomisleke utemeljujejo trditve v poročilu , kot je trditev , da mora izbirni instrument " zagotavljati zelo visoko raven varstva potrošnika , da se nadomesti varstvo , ki bi ga potrošniki uživali po svojem nacionalnem pravu " . 
Poročilo tudi izpostavlja , da je instrument , ki se predlaga na ravni EU in ki bo enoten za vse pogodbe v Evropski uniji , določen zelo okvirno . 
v pisni obliki . - (PT) To poročilo je očitno neoliberalistično in se zavzema za interese podjetij - zlasti velikih podjetij - saj bodo na popolnoma sproščenem notranjem trgu največ pridobili močni udeleženci , ob vsej propagandi o zaščiti malih in srednjih podjetij ter potrošnikov . 
Vse to je le poskus olepševanja , da bi se nevarnosti prikrile pred volivci . 
Zato ne glasujemo za poročilo . 
Poročilo tudi zagovarja instrument na ravni EU , ki bo , sicer prostovoljen , a bo enoten za vse pogodbe v Evropski uniji , določen pa je zelo okvirno . 
Naj navedem nekaj odlomkov iz poročila:
 " podpira ukrepe za obravnavanje številnih ovir , s katerimi se soočajo tisti , ki želijo opraviti čezmejne transakcije na notranjem trgu , in meni , da bi lahko bil projekt evropskega pogodbenega prava skupaj z drugimi ukrepi koristen za uresničitev celotnega potenciala notranjega trga " , 
 " meni , da bi lahko zajemal pogodbe med podjetji ter med podjetji in potrošniki; poudarja , da mora [izbirni instrument] zagotavljati zelo visoko raven varstva potrošnika , da se nadomesti varstvo , ki bi ga potrošniki uživali po svojem nacionalnem pravu; si želi dodatno razlago o tem , kako je to mogoče doseči . " 
Pogodbeno pravo določa in ureja transakcije na enotnem trgu . 
Z izbiro prave usmeritve na področju pogodbenega prava je mogoče pomembno prispevati k boljšemu delovanju enotnega trga in omogočiti , da podjetja (zlasti mala in srednje velika) in potrošniki v celoti izkoristijo njegov potencial . 
Ob upoštevanju dejstva , da bo morala vsaka pobuda na področju pogodbenega prava jasno odgovoriti na dejanske potrebe in težave podjetij in potrošnikov , sem mnenja , da bo morala kakršna koli utemeljitev na tem področju temeljiti na praktičnih dokazih , povezanih s sedanjimi razmerami v pogodbenem pravu in raznimi težavami , s katerimi se podjetja in potrošniki srečujejo zlasti pri čezmejnih transakcijah . 
Široko in uravnoteženo vključevanje sodelujočih je ključnega pomena . 
To bo zlasti odločilnega pomena med zakonodajnim postopkom , za zagotovitev vseobsežnosti in preglednosti pa bodo potrebna vsa razpoložljiva sredstva . 
Potrebujemo oceno različnih vplivov , pri čemer moramo črpati iz širokega nabora možnosti v politikah ter se osredotočati na praktična vprašanja , ki so pomembna za delovanje izbirnega instrumenta . 
Kar predlaga gospa Wallis ni nič drugega kot vzpostavitev 28 . pravnega sistema ob nacionalnih zakonodajah , ki jih ta namerava nadomestiti v praksi; besedi zakonodajno " usklajevanje " in " standardizacija " pa zdaj v evropskih političnih krogih vzbujata strah . 
Ta nova evropska zakonodaja naj bi odstranila ovire v čezmejni trgovini , ki so posledica razlik med nacionalnimi pravnimi sistemi . 
Težava je v tem , da v poročilu gospe Wallis ni ničesar , kar bi dokazovalo objektivni obstoj takšnih ovir in s tem tudi problema , ki ga je treba odpraviti . 
Zato tudi nič ne upravičuje takšnega stališča , razen želje po uvedbi novega načina za uveljavitev nadnacionalne zakonodaje . 
Poleg tega pa prinaša resnično tveganje , da se bo uporabljala za izogibanje zaščitnim nacionalnim določbam , zlasti v zvezi s pravicami potrošnikov . 
Zato sem glasoval proti temu poročilu . 
Vzdržal sem se glasovanja o tem poročilu , kajti po mnenju poročevalke je zapletenost pogodbenih odnosov ena od najočitnejših ovir za potrošnike in mala in srednje velika podjetja (MSP) na enotnem trgu . 
Zato je bil pripravljen predlog za vzpostavitev skupnega evropskega pogodbenega prava , ki bi potrošnikom koristilo in pripomoglo k povečanju čezmejne trgovine znotraj notranjega trga . 
Po mnenju poročevalke bi se morale vse pogodbene strani tako v transakcijah med podjetji (B2B) kot med podjetji in potrošniki (B2C) prosto odločiti , ali bodo izbrale izbirni instrument kot alternativo nacionalni ali mednarodni zakonodaji (opt-in) . 
Več pozornosti je treba nameniti temu , da izbirni instrument nudi varstvo potrošnikom in malim podjetjem , ki so v položaju šibkejšega poslovnega partnerja , ter da se ti izognejo zmedi pri izbiri zakonodaje . 
Vzdržal sem se glasovanja , ker je EU pred kratkim sprejela uredbo Rim I , ki ureja to področje in dobro ščiti pravice potrošnikov , medtem ko je ta predlog osnovan zgolj na razmerah v Združenem kraljestvu in bi povzročil samo zmešnjavo in več birokracije . 
Ne podpiram predloga o oblikovanju popolnoma novega pravnega instrumenta v obliki evropskega pogodbenega prava . 
Vzpostavitev tega instrumenta je prvi korak k uvedbi vseevropskega civilnega zakonika , ki bi postopoma zamenjal pogodbeno pravo posameznih držav članic . 
Predlagana zasnova sicer lahko govori o prostovoljni uporabi tega instrumenta , vendar pa je veliko kazalnikov , ki jasno kažejo , da je prostovoljna izbira samo neke vrste predhodnik poznejše obvezne uporabe v čezmejnih pogodbenih odnosih . 
Če ustvarimo ta instrument , bomo uvedli popolnoma novo vrsto nadnacionalnega prava , ki bo na meji med pravom EU in mednarodnim zasebnim in gospodarskim pravom , da niti ne omenjam dejstva , da mandat za uvedbo evropskega pogodbenega prava za potrošnike in podjetja nima zadostne podpore v temeljni zakonodaji EU . 
Zato bi se morali držati standardnega instrumenta , ki ima zadostno pravno podporo v temeljni zakonodaji v obliki usklajevanja . 
v pisni obliki . - (FR) Pri izvajanju skupnega trga ne smemo na hitro odstraniti pozitivnih ovir med državami članicami Unije . 
Če želimo uživati sadove učinkovitega združenega trga , se moramo posvetiti tudi posrednim vzrokom , ki zavirajo čezmejna stremljenja naših sodržavljanov . 
Poleg velikega števila upravnih težav se evropski podjetniki prepogosto srečujejo z zelo raznolikimi pogodbenimi predpisi , ki veljajo v državah članicah . 
Te ovire zlasti težko premagujejo mala in srednje velika podjetja , ki so kljub vsemu najučinkovitejše orodje za spodbujanje rasti . 
Zaradi tega je Evropska komisija objavila zeleno knjigo o tem in sprožila široko javno posvetovanje . 
Glasovala sem za sedanjo resolucijo Parlamenta , kajti ta zdravorazumsko predlaga instrument , ki deluje vzporedno z nacionalno zakonodajo in bi spodbudil čezmejno trgovino . 
Ta " evropska pogodba " je izbirna in jo spremlja tudi " orodje " z navodili za uporabo , pripomogla pa bi k večjemu varstvu potrošnikov . 
v pisni obliki . - Glasoval sem proti temu poročilu . 
Odstopanja v evropskem pogodbenem pravu odvračajo podjetja od sodelovanja v čezmejni trgovini in tako ne morejo izkoristiti priložnosti in prednosti , ki jih ponuja notranji trg . 
Zato so tudi potrošniki v slabšem položaju zaradi omejene izbire proizvodov , višjih cen in nižje kakovosti kot posledice šibke čezmejne konkurence . 
V zvezi s tem želimo uvesti nekaj inovacij , vključno s pogodbami , ki jih podjetja sklepajo med seboj ali s potrošniki - te bi urejal izbirni instrument , ki bi povečal izbiro pogodbenih strani - ter mehanizem za spremljanje in pregledovanje , ki bi zagotavljal , da izbirni instrument ustreza vsakokratnim potrebam na trgu ter pravnim in gospodarskim spremembam . 
Enostavnost uporabe in razpoložljivost bi morala biti glavna cilja . 
Prednost bi morale imeti provizije pri prodaji blaga , prav tako tudi storitvene pogodbe . 
Nazadnje , uvedba sistema oznake zaupanja bi zagotovila dodatno varstvo potrošnikov . 
Z izbiro prave usmeritve na področju pogodbenega prava je mogoče pomembno prispevati k boljšemu delovanju enotnega trga in omogočiti , da podjetja , zlasti mala in srednje velika , ter potrošniki v celoti izkoristijo njegov potencial . 
Čeprav menim , da je treba še vedno veliko narediti za mala in srednje velika podjetja (MSP) ter pravice potrošnikov , je poročilo prvi korak k spodbujanju čezmejne trgovine med MSP . 
v pisni obliki . - Laburistični evropski poslanci si želijo izboljšav na enotnem trgu in poenostavitev čezmejnih transakcij za potrošnike in mala podjetja . 
Vendar pa so se potrošniške in podjetniške skupine glede tega vprašanja zedinile in zavračajo predlog gospe Wallis o izbirnem instrumentu pogodbenega prava . 
Trdijo , da pravila na področju nacionalnega pogodbenega prava niso dejavnik , ki vpliva na navade potrošnikov pri nakupih v drugi državi članici; dejansko obstajajo druge resnične ovire pri čezmejni trgovini , in sicer upravne in kulturne razlike ter pomanjkanje učinkovitih načinov uveljavljanja odškodnine za potrošnike . 
Gospa Wallis ni ponudila prepričljivih dokazov , da je izbirni instrument potreben . 
Takšen predlog bi dejansko lahko celo ogrozil obstoječe pravice potrošnikov . 
Vzeti si moramo čas in oceniti sedem možnosti v zeleni knjigi ter sprejeti odločitev , ki temelji na dokazih in jasnih ocenah učinka . 
Podobno tudi ne moremo sprejeti pristopa ECR , ki temelji na " orodju " brez zadostnih dokazov in ocene učinka , ki bi pokazali , da je to najboljši način za zaščito potrošnikov in pomoč podjetjem . 
Dolžni smo sprejeti pravo odločitev za naše potrošnike in podjetja ter zagotoviti , da je kakršna koli sprememba zakona , ki vpliva na njihove pravice , dobro premišljena . 
Pogodbeno pravo določa in organizira transakcije znotraj notranjega trga , zato je njegov potencial zaviranja ali spodbujanja teh transakcij očiten . 
Izbira prave poti na področju pogodbenega prava bi lahko pomembno prispevala k izboljšanju delovanja notranjega trga in povečanju njegovega potenciala za podjetja , zlasti mala in srednje velika , ter potrošnike . 
Omeniti velja , da je Parlament v svojih resolucijah o tej zadevi večkrat potrdil koristi , ki jih izboljšani okvir pogodbenega prava prinaša notranjemu trgu , da je pozdravil zamisel o skupnem referenčnem okviru ter zahteval tesno sodelovanje tako njega samega kot tudi vseh zainteresiranih . 
v pisni obliki . - 1 . julija 2010 je Komisija predstavila zeleno knjigo o političnih možnostih za premik k evropskemu pogodbenemu pravu za potrošnike in podjetja . 
Politične možnosti vključujejo možnosti nezavezujočih aktov , izbirni režim , imenovan 28 . sistem , manj verjetno približevanje nacionalnega materialnega prava (zaradi odpora Sveta in neizvedljivosti združitve nacionalnih pravnih tradicij preko noči) in možnost oblikovanja celovitega evropskega civilnega kodeksa . 
Popolnoma podpiram poročilo , zlasti v zvezi s kršenjem človekovih pravic v Republiki Latviji . 
Glasoval sem za . 
Evropsko pogodbeno pravo bi moralo zagotoviti bolj tekoč notranji trg , to poročilo pa posebno pozornost namenja morebitnim koristim za mala in srednje velika podjetja ter potrošnike . 
S tem povezana prizadevanja za izoblikovanje skupnega pravnega okvirja potekajo že od leta 1989 . 
Za potrošnike v Evropi je veliko večjega pomena , da se varstvo potrošnikov izboljša na ravni EU . 
To pa ne sme biti izvedeno v obliki omejevalnih ukrepov , kakršni so bili nekdaj ustaljeni ukrepi ob prekoračitvi bančnih računov , ampak bi morali odpraviti sumljive poslovne prakse , prevare itd . 
Vprašanje je , ali bo evropsko pogodbeno pravo izboljšalo dostop malih podjetij do trga , kajti analize kažejo , da so večinoma srednje velika in velika maloprodajna podjetja tista , ki trgujejo prek meje , kar je posledica tako birokratskih zahtev kot stroškov . 
Težave pri čezmejnem spletnem nakupovanju pa se bodo nadaljevale tudi v prihodnje . 
Poleg tega pa ni bilo nesporno dokazano , da je standardizacija resnično potrebna . 
V primeru dvoma podpiram načelo subsidiarnosti , zaradi česar glasujem proti poročilu gospe Wallis . 
Evropa , ki pripada državljanom , lahko deluje samo kot Evropa domovin , subsidiarnosti in nacionalne suverenosti . 
Doslej se je zdelo , kot da je evropsko pogodbeno pravo nekaj nepotrebnega , velja pa splošno načelo , da se nepotrebno določilo opusti . 
Prav tako verjamem , da je to poročilo zavajajoča taktika za preusmerjanje pozornosti od dejstva , da je še vedno treba izboljšati nekaj precej pomembnejšega , in sicer varstvo potrošnikov po vsej EU . 
Zato glasujem proti temu poročilu . 
V Evropski uniji mora veljati enoten režim pogodbenega prava . 
S tem bi predvsem odstranili ovire , s katerimi se pogosto srečujejo potrošniki ter mala in srednje velika podjetja (MSP) na enotnem trgu zaradi zapletenosti pogodbenih odnosov . 
Poleg tega bi skupno evropsko pogodbeno pravo povečalo čezmejno trgovino na notranjem trgu . 
Veljavna uredba Rim I je ustrezen ureditveni instrument , ki zagotavlja visoko raven zaščite šibkejše pogodbene strani . 
Določbe te uredbe ščitijo potrošnike pri uveljavljanju odškodnine od podjetij v drugih državah članicah , s katerimi so sklenili pogodbo . 
Ker je pravni ureditveni mehanizem za to področje v Evropski uniji že v veljavi in dobro deluje , nisem naklonjen tej resoluciji o političnih možnostih za premik k evropskemu pogodbenemu pravu za potrošnike in podjetja , ki predlaga sprejetje nove uredbe , s katero bi uvedli nov izbirni instrument , ki bi se uporabljal v transakcijah med podjetji ter med podjetji in potrošniki . 
Upoštevati je treba dejstvo , da bi nova uredba vnesla precejšnjo zmedo in zmanjšala jasnost na tem področju . 
Poleg tega bi njeno izvajanje zahtevalo dodatno financiranje in več birokracije . 
v pisni obliki . - (IT) Razhajanja v pogodbenem pravu v državah članicah povzročajo strukturne probleme , ki odvračajo tako podjetja kot potrošnike . 
Predlog gospe Wallis o resoluciji zagovarja oblikovanje izbirnega instrumenta v okviru evropskega pogodbenega prava za potrošnike in podjetja , in sicer s splošno uredbo , zato sem glasoval za besedilo . 
Poleg tega pa ta instrument ne bi nadomestil pogodbenega prava v državah članicah , ampak bi zgolj pomagal zagotoviti boljšo izbiro pogodbenega modela med pogodbenimi stranmi s pomočjo primerov , ki temeljijo na splošnih načelih , opredelitvah in modelih predpisov tako za poslovne kot potrošniške pogodbe , ne da bi pri tem kršil načel subsidiarnosti in sorazmernosti . 
v pisni obliki . - (EL) Glasoval sem za poročilo o oblikovanju evropskega pogodbenega prava za potrošnike in podjetja , ki bo pripomoglo k pospešitvi čezmejnih transakcij in krepitvi notranjega trga , zlasti za mala in srednje velika podjetja (MSP) ter potrošnike . 
Razlike v pogodbenem pravu med različnimi državami članicami zavirajo mala in srednje velika podjetja , ki želijo izvajati čezmejne transakcije . 
Sprejeti moramo prožen postopek , ki bo zagotovil varnost malim in srednje velikim podjetjem in potrošnikom ter pripomogel k varstvu pravic pogodbenih strani . 
Zato je vzpostavitev izbirnega instrumenta , ki bo poleg nacionalnih predpisov deloval kot standard za MSP-je in bo razširil možnosti pogodbenih strani , prava strategija . 
Glasovala sem za to poročilo o političnih možnostih za premik k evropskemu pogodbenemu pravu za potrošnike in podjetja . 
Pogodbeno pravo dejansko določa in organizira transakcije znotraj notranjega trga , zato je njegov potencial zaviranja ali spodbujanja teh transakcij očiten . 
Izbira prave poti na področju pogodbenega prava bi lahko pomembno prispevala k izboljšanju delovanja notranjega trga in povečanju njegovega potenciala za podjetja , zlasti mala in srednje velika (MSP) , ter potrošnike . 
Poudarila bi potrebo po širokem in uravnoteženem sodelovanju vseh zainteresiranih . 
Sedanja delovna metoda Komisije , ki vključuje strokovne in zainteresirane skupine , že zagotavlja sodelovanje zainteresiranih . 
Ker pa smo še vedno v fazi posvetovanja , je pomembno zagotoviti , da se zakonodajni postopek kot tak še ne začne . 
Vključitev zainteresiranih bo bistvenega pomena med zakonodajnim postopkom , katerega vseobsežnost in preglednost bo treba zagotoviti z vsemi razpoložljivimi sredstvi . 
v pisni obliki . - Evropska unija ne more trditi , da predstavlja enotni trg , če še vedno obstajajo ovire pri trgovanju . 
Ogromni stroški pri čezmejnem trgovanju so resna ovira . 
Zaradi pravnih stroškov , stroškov prevoda in stroškov izvedbe lahko mala podjetja plačajo tudi 15 tisoč EUR za dostop na trg elektronskega poslovanja v samo eni državi članici . 
Po podatkih raziskave Flash Eurobarometer v letu 2008 je ta ovira največja težava po mnenju do 60 % trgovcev na drobno . 
Če bi bili zakoni , ki urejajo transakcije potrošnikov , usklajeni po vsej EU , bi to koristilo malim in srednje velikim podjetjem (MSP) ter potrošnikom v vseh državah članicah . 
Odprava teh ovir bi spodbudila več MSP , da izkoristijo možnosti elektronskega poslovanja . 
Menim , da so MSP bistvena za oživitev gospodarstva v veliko državah članicah . 
Irska oživlja svoje gospodarstvo s pomočjo izvoza , zato je odprava ovir pri vstopu na trg EU ključnega pomena . 
Ugotovitve in priporočila tega poročila kažejo tudi možnost pomembnih koristi za potrošnike . 
Če se čezmejna trgovina poveča , bodo imeli potrošniki na voljo širšo izbiro proizvodov in konkurenčnejše cene . 
Med najbolj perečimi vprašanji v pravu EU je usklajevanje pogodbenega prava . 
Po eni strani je čutiti potrebo po večji notranji doslednosti , da lahko podjetja izkoristijo prednosti skupnega trga brez bojazni , da so morda v zadevnem tujem pravnem sistemu neke rešitve , ki jih ni predvidelo in na katere se ni pripravilo , kar je bil doslej resničen problem . 
Po drugi strani pa je v državah članicah čutiti odpor do tega , da bi žrtvovale svoje pravne rešitve , kar niti ni tako presenetljivo , saj so se te razvijale skozi stoletja in jih prebivalstvo dobro pozna . 
V svoji zeleni knjigi z dne 1 . julija 2010 je Komisija predložila več rešitev za zakonodajne modele vse od nezavezujočih aktov do evropskega civilnega zakonika . 
Med različnimi hipotezami je Evropski parlament naklonjen izoblikovanju izbirnega instrumenta v obliki uredbe , ki ureja predvsem čezmejne transakcije in se lahko uporablja tudi za notranje pogodbe , torej izbirno . 
To se mi zdi razumna rešitev , zato sem glasoval zanjo . 
v pisni obliki . - Sem za . 
Poročilo poskuša odgovoriti na nedavno zeleno knjigo Komisije o evropskem pogodbenem pravu in določiti prednostne naloge Parlamenta na tem področju . 
O morebitnih koristih evropskega pogodbenega prava za notranji trg že dolga leta potekajo razprave v medinstitucionalnem okviru in s širšo javnostjo , Parlament pa se je glede tega vprašanja prvič opredelil leta 1989 . 
Komisija je razširila razpravo z objavo sporočila leta 2001 , v katerem se je osredotočila na morebitne težave , ki jih lahko povzročijo razhajanja v pogodbenem pravu na notranjem trgu , ter na možnosti ukrepanja . 
Glede na odzive na to posvetovanje je Komisija leta 2003 izdala načrt ukrepanja , ki med drugim predlaga izoblikovanje skupnega referenčnega okvira in vsebuje opredelitve , skupna načela in modelna pravila za izboljšanje kakovosti in usklajenosti evropskega pogodbenega prava . 
V naslednjem sporočilu leta 2004 je Komisija uvedla nadaljnje spremljanje tega načrta ukrepanja in tudi predlagala pregled pravnega reda Unije na tem področju . 
Leta 2008 je predložila predlog direktive o pravicah potrošnikov . 
Menim , da moramo izboljšati delovanje notranjega trga in preučiti vsako možnost , ki bi koristila podjetjem , zlasti malim in srednje velikim , ter potrošnikom . 
V tem okviru je poročilo gospe Wallis korak v pravo smer: predstavi negativen učinek razlik v pogodbenem pravu na notranjem trgu na potrošnike in podjetja ter koristi izboljšanega okvira pogodbenega prava za notranji trg . 
Menim , da moramo , če želimo to doseči , izoblikovati uporabniku prijazen in prožen zakonodajni akt , ki je za države članice zavezujoč , kolikor je to mogoče , ter bo pospešil in zagotavljal pravno varnost pogodbenim stranem brez poseganja v nacionalne zakonodaje in ogrožanja finančno šibkejšega . 
v pisni obliki . - Razočarana sem , da je šlo to poročilo skozi Parlament . 
Sama ga nisem podprla , ker je kot odgovor na zeleno knjigo Komisije izključilo veliko preveč možnosti za prihodnje evropsko pogodbeno pravo in zanemarilo svojo dolžnost , da zahteva oceno učinka na celotne stroške in posledice vsake od možnosti Komisije . 
Zaenkrat še nimamo evropskega pogodbenega prava , čeprav evropske institucije o možnosti takšnega prava razpravljajo že več kot 20 let . 
Komisija pa namerava na podlagi uredbe predlagati uvedbo izbirnega instrumenta , ki mu na splošno rečemo " 28 . pravni režim " in bi lahko urejalo čezmejne pogodbe . 
Kljub temu da je namera , da se poenostavi pogodbeno pravo in poveča čezmejna trgovina , vredna pohvale , vseeno dvomim v ustreznost pristopa: dejansko obstaja veliko tveganje , da bodo nacionalni predpisi , ki zagotavljajo največjo možno varstvo potrošnikov , zaobideni . 
Zato sem se odločil , da se vzdržim glasovanja pri tem samoiniciativnem poročilu , dokler Komisija ne pripravi predloga uredbe na tem področju . 
Ena od posledic izvajanja notranjega trga je povečanje števila potencialnih potrošnikov v Evropski uniji . 
Vendar pa doslej na evropski ravni pravil o pogodbah za potrošnike in podjetja še nismo uskladili . 
Posledica tega so stalne ovire pri celovitem izvajanju notranjega trga zaradi razlik v pravu na nacionalni ravni in zaradi razdrobljenosti samega prava varstva potrošnikov . 
Poročilo predlaga , da se opravi analiza izvedljivosti izbirnega instrumenta na tem področju , ki bi ga formalno uredila uredba , dopolnilo pa " orodje " , ki bi omogočilo zagotavljanje pravne varnosti . 
Takšen instrument bi zagotovil bolj tekoče delovanje enotnega trga , koristil bi tako podjetjem kot potrošnikom ter koristil tudi pravnim sistemom držav članic . 
Iz omenjenih razlogov sem glasoval za to poročilo in podpiram predlog Evropske komisije o tej zadevi , ki bi v prihodnje morala vključevati Evropski parlament kot tudi vse zainteresirane iz gospodarstva in civilne družbe . 
Dejstvo , da imamo 27 pravnih režimov , je ena od najmogočnejših ovir , s katerimi se srečujejo podjetniki in potrošniki v EU , ki želijo izkoristiti prednosti notranjega trga . 
Delo , ki poteka v zvezi z vzpostavitvijo alternativnega pogodbenega prava EU , me navdaja z optimizmom , zlasti v okviru digitalne agende EU in potenciala elektronske trgovine za enotni trg . 
Poročevalka je naklonjena izbirnemu instrumentu . 
Organizacije za varstvo potrošnikov so že skeptične glede pristopa EU k tej temi . 
Po eni strani postavljajo pod vprašaj vzročno povezavo s podlago za prihodnje pogodbeno pravo , po drugi strani pa se bojijo nadaljnjega zapletanja pravnih razmer , kar je še pomembnejše . 
Zdaj ima prednost pri izbiri " orodje " , kajti zadovoljilo bi sedanje potrebe , posebne določbe v zvezi z najpogostejšimi vrstami pogodb pa bi bile potrošnikom resnično v veliko pomoč . 
Vendar pa bi morale biti zdaj vse možnosti odprte in preverjene . 
Glasovala sem za besedilo , ki ga je predstavila gospa Wallis . 
Težave zaradi razhajanj v pogodbenem pravu držav članic pogosto odvračajo podjetja , zlasti mala in srednje velika , od sodelovanja v čezmejni trgovini ter jih prikrajšajo za priložnosti in prednosti , ki jih ponuja notranji trg . 
Cilj besedila , o katerem danes glasujemo , je ustvariti izbirni instrument za evropsko pogodbeno pravo na podlagi uredbe . 
Ta izbirni instrument bi bil na voljo sočasno s pogodbenim pravom držav članic kot druga možnost , ki bi jo lahko pogodbene strani po želji izbrale . 
Šestdeset odstotkov internetnih transakcij v Evropski uniji ni izvedenih predvsem zaradi dejstva , da se sodelujoči v teh transakcijah bojijo neznanih pravnih sistemov drugih držav članic . 
V teh razmerah je veliko državljanov EU prikrajšanih za priložnost , da izkoristijo spletni trg . 
V tem primeru razlike med pravnimi sistemi držav članic predstavljajo oviro pravilnemu delovanju trga EU . 
Zato sem tudi mnenja , da ima izbirni instrument oziroma " 28 . pravni režim " vse možnosti , da pripomore k sprostitvi potenciala evropskega trga na področju elektronske trgovine ter razširitvi trga za podjetnika , pri tem pa zagotavlja enak dostop do blaga in storitev za potrošnike . 
Glasujem za to poročilo , ker vsebuje celo vrsto pomislekov , ki jih je izpostavila skupina Naprednega zavezništva socialistov in demokratov v Evropskem parlamentu (S&D) , pri tem pa priznavam omejitve bruto domačega proizvoda (BDP) in potrebo po vključitvi dodatnih kazalnikov za merjenje gospodarskega in družbenega napredka na srednji in dolgi rok . 
Opozoril bi tudi na vzpostavitev jasnih in merljivih kazalnikov , ki upoštevajo podnebne spremembe , biotsko raznovrstnost , učinkovito rabo virov in socialno vključenost in bi lahko pripomogli k bolj vključujoči družbi , temelječi na znanju , in znižanju emisij ogljika . 
Glasovala sem za to resolucijo o BDP in več - merjenje napredka v svetu , ki se spreminja . 
BDP je kazalnik gospodarske tržne dejavnosti , ki je postal standardna referenca načrtovalcev politike po vsem svetu . 
Poudariti je treba , da je BDP merilo proizvodnega učinka in ne meri okoljske trajnosti , učinkovite rabe virov , socialne vključenosti ali družbenega napredka na splošno . 
Poleg tega je lahko zavajajoč v tem smislu , da sanacijske ukrepe po nekaterih nesrečah in naravnih katastrofah obravnava kot korist in ne kot strošek . 
Zato pozdravljam določbo v resoluciji , da razvijemo dodatne kazalnike za merjenje srednje- in dolgoročnega gospodarskega in družbenega napredka ter vzpostavimo jasne in merljive kazalnike , ki odražajo podnebne spremembe , biotsko raznovrstnost , učinkovito rabo virov in socialno vključenost . 
Obenem moramo razviti tudi kazalnike , ki natančneje odražajo raven gospodinjstva: dohodki , poraba in blaginja . 
Zato je pomembno razviti orodje , ki bi dopolnjevalo BDP . 
Razviti bi ga morali za uporabo v praksi , z jasno opredeljenimi kazalniki in z uporabo visoko kakovostnih podatkov . 
Bruto domači proizvod je najbolj znano merilo makroekonomske dejavnosti . 
Razvili so ga v 30 . letih prejšnjega stoletja , uporabljajo pa ga nosilci političnih odločitev kot kazalnik rasti v njihovih državah . 
Glede na vse tesnejšo medsebojno odvisnost gospodarskih , družbenih in okoljskih vprašanj , ima BDP danes veliko pomanjkljivosti , saj ne beleži pomembnih družbenih dejavnikov , kot so blaginja , socialna vključenost , podnebne spremembe ali učinkovita raba virov . 
Zato je treba v primeru , ko odvisnost med vrsto netržnih dejavnosti in BDP ni več samodejna , razviti dodatne jasne in merljive srednjeročne in dolgoročne kazalnike , ki zagotavljajo primerljivost med državami in regijami ter se lahko uporabljajo za predvidevanje dogodkov v prihodnje in oblikovanje politik . 
Želim podpreti sprejetje natančno opredeljenega merilnega sistema , ki bi segel dlje od BDP , torej bi tega dopolnjeval pri sprejemanju in ocenjevanju odločitev . 
BDP je kazalnik gospodarske tržne dejavnosti , ki je postal merilo načrtovalcev politike . 
Vse mednarodne institucije čedalje bolj priznavajo potrebo po izboljšanju podatkov in kazalnikov v dopolnitev BDP pri ocenjevanju splošne razvitosti družbe . 
To poročilo poudarja potrebo po merjenju kakovosti življenja v družbah . 
Doseganje in ohranjanje kakovosti življenja vključuje pomembne dejavnike , kot so zdravje , izobraževanje , kultura , zaposlovanje , stanovanje in okoljski pogoji . 
Podpiram ustanovitev trdnega pravnega okvira za evropske okoljske gospodarske račune ter spodbujam potrebo po pripravi zanesljivih in usklajenih statističnih podatkov . 
v pisni obliki . - Glasoval sem za to poročilo , ker poudarja pomembnost dogovora o sistematičnemu pristopu k vzpostavitvi povezanega " sistema , ki presega BDP " , ki bi pripomogel k boljši analizi politike . 
BDP je kazalnik gospodarske dejavnosti , ki je postal standardno merilo oblikovalcev politike po vsem svetu . 
Vendar pa je BDP samo merilo proizvodnje . 
Ne meri okoljske trajnosti , učinkovite rabe virov , socialne vključenosti in družbenega napredka na splošno . 
Zato je lahko zavajajoč . 
Izmeriti moramo kakovost življenja v družbah; upoštevati moramo , da doseganje in ohranjanje kakovosti življenja vključujeta pomembne sporazumne dejavnike , kot so zdravje , izobraževanje , kultura , zaposlovanje , stanovanje , okoljski pogoji itd . 
Zato si to poročilo zasluži temeljito obravnavo . 
Zastopa stališče , da bi morali imeti kazalniki , ki merijo takšne dejavnike , večjo vlogo . 
Kot je v Franciji v letih 2008 in 2009 pokazal Stieglitzev odbor , moramo razmisliti o novih kazalnikih razvoja , ki bi jih dodali k BDP . 
Kljub temu da so pri vrednotenju možne napake (na primer obnova po naravnih nesrečah se obravnava kot gospodarski napredek) , dosedanji ključni kazalnik BDP sam po sebi ne bo več dovolj . 
Glasovala sem za poročilo gospe Rosbach , ker poziva Komisijo , naj nadaljuje svojo raziskavo na tem področju in spodkopa odpor konservativcev , ki menijo , da je samo BDP zanesljiv , in tudi iluzije dela levice , ki si želi natančno izmeriti . . . srečo ! 
Delo Komisije bo treba podrobno spremljati , kajti lahko bi privedlo do pomembne spremembe: novega , ustreznejšega načina izračuna , kako se evropsko financiranje dodeljuje regijam (regionalna politika) . 
Doslej se je financiranje v zadevnih regijah odobravalo na podlagi BDP na osebo . 
Bruto domači proizvod (BDP) je pokazatelj gospodarske tržne dejavnosti , ki je postal standardno merilo načrtovalcev politike po vsem svetu in ga najbolje poznamo kot merilo makroekonomske dejavnosti . 
BDP ne odraža sedanje okoljske trajnosti , učinkovite rabe virov , socialne vključenosti ali družbenega napredka na splošno . 
Strinjam se s predlogom Komisije , da moramo razviti dodatne kazalnike za merjenje srednje- in dolgoročnega gospodarskega in družbenega napredka ter vzpostaviti jasne in merljive kazalnike , ki odražajo podnebne spremembe , biotsko raznovrstnost , učinkovito rabo virov in socialno vključenost . 
Že veliko let je BDP glavni kazalec v ocenjevanju gospodarstva , vendar pa so njegove pomanjkljivosti vse vidnejše pri ocenjevanju družbenega ali okoljskega napredka . 
Zato je pomembna ta resolucija , saj navaja , da bi morala Evropska unija sprejeti druge kazalnike poleg BDP , da bi upoštevala tudi podnebne spremembe , biotsko raznovrstnost ali celo socialno vključenost kot glavne politične izzive , ki so mi pri srcu . 
Glasoval sem za to poročilo , ker sta opredelitev in izvajanje novega nabora kazalnikov pomembna izziva za natančnejše merjenje kakovosti življenja evropskih državljanov in izboljšanje političnih odgovorov , ki jih ni mogoče izoblikovati samo na podlagi BDP . 
Menim , da je ta pobuda prvi spodbuden korak k večjemu upoštevanju družbenih in okoljskih vprašanj v evropskih javnih politikah . 
Vendar mu mora , če naj bo popolnoma uporaben in učinkovit , slediti dejanska uvedba novega sklopa kazalnikov ter njihova učinkovita in jasna politična uporaba , tako da se ne spremenijo v igračke , ampak v resnično prava orodja , ki so v pomoč pri odločanju . 
Bruto domači proizvod je najbolj znano merilo makroekonomske dejavnosti . 
Razvit je bil v 30 . letih prejšnjega stoletja in je prevzel vlogo celostnega kazalnika narodnogospodarskega razvoja in splošnega napredka . 
Niz mednarodnih pobud je pokazal , da oblikovalci politike in strokovnjaki s področij ekonomije , varstva okolja in civilne družbe široko podpirajo razvoj kazalnikov , ki bi dopolnili BDP ter posredovali celovitejše informacije v podporo oblikovanju politik . 
Dejansko BDP ne ponuja zanesljive podlage za politično razpravo . 
Zlasti pa ne meri okoljske trajnosti ali socialne vključenosti . 
Težava političnih in znanstvenih razprav , ki potekajo že leta , je po mojem mnenju v odločitvi , kako lahko dosežemo ta pristop z jasno določenimi in merljivimi kazalniki . 
Na ravni Unije in na ravni držav članic so bile predlagane številne pobude za odpravo pomanjkljivosti na teh področjih . 
Žal pa so znaki usklajenega ukrepanja borni . 
Zato potrjujem pomembnost sprejetja jasno določenega sistema za merjenje BDP in obenem pozivam Komisijo , naj najprej predloži stopnjevano strategijo , ki kaže , kako lahko novi pristop " BDP in več " uporabljamo v vsakodnevnem političnem delu . 
Pozdravljam poročilo gospe Rosbach , ker jasno opredeli BDP kot kazalnik gospodarske dejavnosti na trgu in proizvodnje v zadevni državi , ki pa ne meri okoljske trajnosti , učinkovite rabe virov , socialne vključenosti in družbenega napredka . 
Visok BDP , tudi kadar je izračunan na prebivalca , je lahko zavajajoč , saj BDP ni razporejen enakomerno med prebivalstvom , zato ni dober kazalnik kakovosti življenja v družbi . 
Da bi se lahko spopadli s sedanjimi in prihodnjimi problemi , moramo izoblikovati nove kazalnike , ki bodo dopolnili in še izpopolnili BDP . 
Na ta način ne bomo samo natančneje ugotavljali kakovosti življenja , ampak bodo kazalniki ustvarili tudi zanesljivejšo bazo znanja , ki bo pripomogla k boljši analizi politik na različnih področjih . 
Poročilo gospe Rosbach je kritična analiza sporočila Komisije " BDP in več - merjenje napredka v svetu , ki se spreminja " . 
Čeprav je cilj Komisije - sprejeti merilni sistem , ki bi segel dlje od bruto domačega proizvoda in odražal celovitejšo sliko napredka in razvoja države , vključno z na primer okoljsko trajnostjo in socialno vključenostjo - pomemben in nesporen , pa poročevalka postavlja pod vprašaj strategijo , ki jo predlaga Komisija za dosego tega cilja . 
Predlagane pobude dejansko niso del stopnjevane , praktične strategije , ki bi kazala , kako se uporablja novi pristop " BDP in več " . 
Sama sem enakega mnenja , zato sem glasovala za poročilo gospe Rosbach . 
Glasoval sem za to poročilo , ker menim , da lahko samo z uporabo ustreznih instrumentov dobimo stvaren pogled na razmere in se nato kar se da potrudimo , da jih po potrebi spremenimo . 
Bruto domači proizvod ali BDP je instrument , ki kaže seštevek dodanih vrednosti vseh na denarju temelječih gospodarskih dejavnosti . 
Preprosto lahko ugotovimo , da je ta kazalnik bogastva , ki temelji na zastarelih parametrih , zdaj , v letu 2011 , anahronističen . 
Menim , da bi morali uvesti nove kazalnike za merjenje BDP , kot sta okoljska trajnost in socialna vključenost , da bi nam vsi podatki , ki sestavljajo BDP , posredovali stvarnejšo sliko države ali regije , na katero se nanašajo . 
Prilagoditi se sedanjemu času pomeni upoštevati vse pomembne spremenljivke in se izogniti pasti , da ustvarimo pretirano umeten sistem , ki bi ga bilo težko uporabljati . 
Menim , da bi bilo delo z jasno določenimi kazalniki opravljeno na najboljši možni način . 
Čeprav je bruto domači proizvod (BDP) merilo proizvodnje , ki je uporabno za gospodarsko tržno dejavnost , ne upošteva trajnosti prikazanega razvoja ali okoljskih in družbenih vidikov itd . 
Zato pozdravljam pobudo " BDP in več - merjenje napredka v svetu , ki se spreminja " , katere cilj je spodbuditi in povečati osveščenost glede uporabe drugih dopolnilnih kazalnikov BDP pri ocenjevanju in razpravljanju o politiki . 
Menim , da bo ta merilni sistem na osnovi potrjevanja različnih parametrov raziskave vodil do političnih odločitev , ki bodo bolj prilagojene potrebam družbe in gospodarstvu na splošno . 
v pisni obliki . - Medtem ko se akademiki prerekajo o najboljšem možnem načinu merjenja napredka , moramo kot evropsko zakonodajno telo zaupati izbrani metodi in zagotoviti , da ta ni sporna niti danes niti v prihodnje . 
v pisni obliki . - (IT) V ekonomski literaturi se že leta pojavlja vprašanje , ali je treba še naprej uporabljati stopnjo rasti BDP kot kazalnik napredka nekega geografskega območja v določenem obdobju . 
Menim , da trenutno ni drugega kazalnika , ki je tako natančen ali celovit . 
Našim državljanom , ki jih tarejo vsakodnevni problemi , ne moremo predstaviti " kliničnega izvida " , ki opisuje gospodarsko stanje . 
Obenem pa ne moremo vztrajati zgolj pri strogo gospodarskih kazalnikih , ki ne uspejo vedno odraziti družbenih pojavov . 
Zato se strinjam s splošnim ciljem poročila . 
Združiti moramo moči z mednarodno akademsko skupnostjo in se poskusiti premakniti dlje od BDP . 
Imamo cel kup primerov po vsem svetu , od indeksa človekovega razvoja Združenih narodov do indeksa bruto nacionalne sreče v Butanu . 
Treba je opredeliti prednostne cilje ter njihov napredek meriti dosledno , natančno in na takšen način , da ga prikriti interesi ne bodo mogli izkrivljati . 
Zapomniti si moramo , da ni pomembno , koliko ur imamo , ampak kako preživimo čas . 
v pisni obliki . - (RO) Glasoval sem za to poročilo , ker menim , da je treba poiskati kazalnike , ki bi dopolnili BDP in nam pomagali meriti dejavnike , kot so podnebne spremembe , biotska raznovrstnost ali učinkovita raba virov . 
Kot se je dobro izrazil že Joseph Stiglitz , BDP ni samo instrument , ki je neprimeren za prikaz blaginje državljanov , ampak je tudi omejen na merjenje gospodarske tržne dejavnosti . 
Upam , da bo evropski izvršilni organ pripravil konkretne predloge za dodatne , obsežnejše in trajnostne kazalnike , da se odpravijo sedanje pomanjkljivosti . 
Kazalniki so natančno orodje za razlago nekega pojava . 
Preprosti pojavi se lahko razlagajo s preprostimi kazalniki , zapleteni pa zahtevajo zapletene . 
Bruto domači proizvod je preprost kazalnik , razvitost pa je zapleten pojav . 
Dejansko ima gospodarska razvitost nekega področja različne razsežnosti , ki niso vključene v BDP , saj ta zgolj posname določen trenutek . 
Drugi elementi razlage so popolnoma spregledani , kot so vlaganja v neopredmeteno infrastrukturo , vključno s strokovnim znanjem (ljudje , postopki in proizvodi , če omenim samo nekaj primerov) , in vlaganja v opredmeteno infrastrukturo , vključno s telekomunikacijskimi in prometnimi omrežji (na primer omrežja IKT ter cestna in železniška omrežja) . 
Poleg tega BDP ni niti primeren za določanje regij , ki prejemajo pomoč regionalne kohezijske politike EU . 
Zaradi teh razlogov je treba pohvaliti prizadevanja Evropske komisije , da preseže BDP in oblikuje niz podatkov in kazalnikov , ki bodo izboljšali njeno sposobnost razlage pojavov ter pripomogli k bolje opredeljenim politikam in dodeljenim finančnim sredstvom . 
Poročilo , ki smo ga sprejeli , se po mojem mnenju premika v to smer . 
v pisni obliki . - BDP (bruto domači proizvod) je seštevek dodanih vrednosti vseh na denarju temelječih gospodarskih dejavnosti . 
Je najbolj znano in uporabljano merilo makroekonomske dejavnosti . 
Dejansko je BDP postal glavni celosten kazalnik narodnogospodarskega razvoja in splošnega napredka . 
Dejstvo , da je BDP kot kazalnik družbenega napredka , socialne vključenosti , okoljske trajnosti in učinkovite uporabe virov neprimeren , dobiva vse več mednarodne potrditve . 
Podpiram to poročilo , ki poziva k razvoju jasnih in merljivih kazalnikov , ki upoštevajo podnebne spremembe , biotsko raznovrstnost , učinkovito rabo virov in socialno vključenost . 
Poleg tega izpostavlja potrebo po merjenju kakovosti življenja v družbah , upoštevajoč , da doseganje in ohranjanje kakovosti življenja vključuje pomembne sporazumne dejavnike , kot so zdravje , izobraževanje , kultura , zaposlovanje , stanovanje in okoljski pogoji . 
Popolnoma podpira izoblikovanje trdnega pravnega okvira za evropske okoljske gospodarske račune kot pozitiven korak v postopku " BDP in več " ter dejansko pozdravlja pobudo Komisije , da ob BDP predloži tudi indeks obremenitve okolja . 
Kljub bolj ali manj sentimentalnim strukturam , ki jih bomo morda ustvarili , je resnica takšna , da lahko z analizo bruto domačega proizvoda (BDP) pridobimo zanesljivo sliko ravni razvoja in napredka v družbah . 
Zato je BDP - in bi moral biti tudi naprej - glavni gospodarski kazalnik , ki ga je treba upoštevati . 
Vendar pa bi ga bilo treba dopolniti , kjer je to potrebno , z drugimi kazalniki , ki bi jih bilo treba preučiti in postopno uvesti . 
Leta 2007 je Evropski parlament skupaj s Komisijo , Rimskim klubom , Svetovnim skladom za naravo (WWF) in Organizacijo za gospodarsko sodelovanje in razvoj (OECD) organiziral konferenco na temo " BDP in več " , kjer so sodelujoči zagovarjali potrebo po razvoju drugih kazalnikov ob bruto domačem proizvodu (BDP) . 
To poročilo gospe Rosbach temelji na sporočilu , ki ga je Komisija predložila 28 . septembra 2009 z naslovom " BDP in več - merjenje napredka v svetu , ki se spreminja " in odraža potrebo po tem , da politikom in raziskovalcem ponudimo celovitejše podatke . 
V zadnjih desetletjih je bil bruto domači proizvod (BDP) najpogosteje uporabljana enota merjenja makroekonomskega razvoja in se v zadnjem obdobju začenja uporabljati kot kazalnik družbenega razvoja . 
Veliko sociologov v zadnjem času trdi , da to ni najboljši kazalnik , ker ne upošteva vidikov , kot sta trajnost ali socialna vključenost . 
Ker se strinjam z mnenjem poročevalke , sem glasoval za njeno poročilo , vendar pa menim , da se predlog lahko izboljša in da mora biti izboljšan na podlagi celovitejše in postopne strategije , ki jo je treba še predložiti . 
Neoliberalne smernice in politike , ki jih izvaja EU , so ogrozile družbeni napredek in evropskim narodom zadale hude udarce . 
Poslabšanje družbenih neenakosti v državah EU , ki zdaj dosegajo že zaskrbljujoče ravni , je nazoren primer tega . 
To bi morali upoštevati pri analizi kazalnikov razvitosti in napredka - in to je v poročilu upoštevano . 
Bruto domači proizvod (BDP) se pogosto uporablja kot osnova za ocenjevanje dveh dejavnikov - razvitosti in napredka - in je statistični kazalnik s svojstvenimi pomanjkljivostmi . 
Ker upošteva samo gospodarsko dejavnost - ustvarjanje bogastva - in je zato uporaben za ugotavljanje gospodarske rasti , ne obsega pomembnih parametrov , kot so porazdelitev bogastva , družbene neenakosti , kakovost blaga in storitev , neposlovne transakcije ali celo rezultati , ki se na trgu ne beležijo , so pa nujni za ocenjevanje razvitosti in napredka . 
Velikokrat se BDP povečuje , medtem ko večina državljanov postaja vse revnejša , kajti BDP ne upošteva ravni neenakosti v družbi . 
Zaradi vsega tega je nujno upoštevati katere koli druge kazalnike , ki bi lahko odpravili te pomanjkljivosti in bi tako merila družbenega napredka postala kar se da popolna , verodostojna in stvarna . 
Obstajajo zelo velika gospodarska razhajanja in družbene neenakosti , ki jih povzročajo neoliberalne smernice in politike EU ter vse bolj nepravična delitev in razporeditev nacionalnega dohodka , tako na evropski kot nacionalni ravni . 
Zato je vse bolj sporno uporabljati bruto domači proizvod (BDP) kot podlago za delo na področju družbene razvitosti in napredka ter kot statistični kazalnik za merjenje teh . 
Gre za statistični kazalnik z veliko pomanjkljivosti , saj upošteva samo gospodarsko dejavnost in zanemarja druge pomembne dejavnike , kot so razporeditev bogastva , družbene neenakosti , kakovost blaga in storitev , neposlovne transakcije ali celo rezultati , ki se ne beležijo na trgu . 
To pomeni , da se BDP velikokrat povečuje , medtem ko večina državljanov postaja vse revnejša , kajti BDP ne upošteva ravni neenakosti v družbi . 
Zato je sprejemljivo , da se upoštevajo drugi kazalniki , ki bi lahko odpravili te pomanjkljivosti in bi merila družbenega napredka postala kar se da popolna , verodostojna in stvarna . 
Dejansko je BDP postal kazalnik splošne družbene razvitosti in napredka . 
Ni pa merilo okoljske trajnosti ali socialne vključenosti . 
Ker je bilo treba izboljšati te podatke , je Komisija objavila sporočilo z naslovom " BDP in več - merjenje napredka v svetu , ki se spreminja " . 
V tem sporočilu na primer predlaga , da se oblikujejo celoviti kazalniki , ki bi zagotavljali zanesljivejšo bazo znanja . 
Menim , da je treba oblikovati instrument , ki lahko nadomesti BDP , upoštevati pa je treba , da se ta instrument uporablja v praksi , da so kazalniki jasno opredeljeni in da uporablja visoko kakovostne podatke . 
Cilj Komisije , da presežemo bruto domači proizvod in poiščemo drug sistem za merjenje (ki bi še zmeraj vključeval BDP) , je upravičeno deležen kritike v parlamentarnem poročilu , ki poudarja dejstvo , da je treba razpravo o tem preložiti , če Komisija še ni jasno opredelila zamenjave ali natančnih kazalnikov . 
Zato sem glasoval za predlog . 
Bruto domači proizvod je najbolj znano merilo makroekonomske dejavnosti in se uporablja v političnih analizah in razpravah po vsem svetu za prikaz družbene razvitosti . 
Žal pa se kljub njegovi široki uporabi vse bolj zavedamo , da se je gospodarska in družbena struktura Evrope korenito spremenila . 
Danes na kakovost življenja v neki državi , poleg informacij o dohodku in bogastvu , vplivajo drugi okoljski kazalniki , ki jih ni mogoče več spregledati . 
Zato podpiram poročilo gospe Rosbach , ki opredeljuje nove kazalnike in upošteva glavne poteze okoljske politike , kot so raba energije , biotska raznovrstnost , raba vode in nastajanje odpadkov . 
Izziv je v združitvi obstoječih kazalnikov z drugimi elementi , ki so politično pomembni in empirično merljivi ter ponujajo zanesljive statistične podatke o prihodnjem razvoju držav . 
V tem smislu menim , da je besedilo z izločitvijo subjektivnih dejavnikov , kot je osebna sreča , ki je ne moremo šteti za kazalec , doseglo dober kompromis . 
Nazadnje pa upam , da bosta tako Eurostat kot Eurobarometer odigrala glavno vlogo v tem inovativnem procesu . 
Zahvaljujem se vam za pozornost . 
Pozdravil sem poročilo , kajti BDP je kazalnik gospodarske tržne dejavnosti , ki je postal standardno merilo oblikovalcev politike po vsem svetu . 
Vendar pa je BDP merilo proizvodnje in ne odraža okoljske trajnosti , učinkovite rabe virov , socialne vključenosti ali družbenega napredka na splošno . 
Poleg tega je lahko zavajajoč v tem smislu , da sanacijske ukrepe po nekaterih nesrečah in naravnih katastrofah obravnava kot korist in ne kot strošek . 
Razviti moramo dodatne kazalnike za merjenje srednje- in dolgoročnega gospodarskega in družbenega napredka . 
Menim , da moramo oblikovati jasne in merljive kazalnike za zagotavljanje informacij o podnebnih spremembah , biotski raznovrstnosti , učinkoviti rabi virov in socialni vključenosti in tudi kazalnike , ki natančneje odražajo raven gospodinjstva: dohodki , poraba in blaginja . 
Izmeriti moramo kakovost življenja v družbah , kajti če želimo zagotoviti in ohraniti kakovost življenja , moramo upoštevati pomembne sporazumne dejavnike , kot so zdravje , izobraževanje , kultura , zaposlovanje , stanovanje , okoljski pogoji in drugo . 
Kazalniki , ki merijo takšne dejavnike , bi morali imeti večjo vlogo . 
Nadaljnji razvoj kvalitativnih in kvantitativnih meritev bi moral temeljiti na kazalnikih evropske raziskave kakovosti življenja , ki pokrivajo poglavitna področja kakovosti življenja . 
Soglašam z analizo poročevalke v poročilu , o katerem smo danes glasovali . 
Videti je , da bruto domači proizvod ne more več zadostiti vse večjim gospodarskim in političnim zahtevam . 
Menim , da je treba poiskati dopolnilni sistem , ki bi pripomogel k izboljšanju analize politike in razprave z uporabo jasnih dopolnilnih kazalnikov za merjenje srednje- in dolgoročnega gospodarskega in družbenega napredka . 
To prav gotovo ne bo lahka naloga zaradi občutljivosti zadeve in morebitnih vplivov odločitev , sprejetih v zvezi s tem . 
Izziv , s katerim se nameravamo spopasti , je torej v tem , da najdemo zanesljive kazalnike , ki so teoretično dosledni , politično pomembni in empirično merljivi . 
BDP je najučinkovitejši instrument za merjenje makroekonomske dejavnosti , služi pa tudi kot posreden kazalnik družbene razvitosti in napredka . 
Vendar pa ne more posredovati informacij o vseh teh področjih , ki so predmet političnih razprav , kot sta okolje in socialna vključenost . 
Ta kazalnik podpira veliko političnih odločitev in instrumentov Evropske unije . 
Menim , da moramo povečati svoja prizadevanja , da uvedemo kazalnike , ki bodo izpolnjevali potrebe vseh državljanov . 
Zlasti morajo trajnostno meriti napredek pri doseganju gospodarskih , družbenih in okoljskih ciljev . 
Za zaključek pa morajo nadaljnje evropske politike temeljiti na popolnih in ažurnih podatkih , ki zajemajo vse bistvene vidike . 
v pisni obliki . - Pozdravljam to poročilo , ki poudarja , da je BDP kazalnik gospodarske tržne dejavnosti , ki je postal standardna referenca načrtovalcev politike po vsem svetu , izpostavlja , da je BDP merilo proizvodnje , ki ne meri okoljske trajnosti , učinkovite rabe virov , socialne vključenosti in socialnega napredka na splošno , poudarja , da je lahko zavajajoč v tem smislu , da sanacijske ukrepe po nekaterih nesrečah in naravnih katastrofah obravnava kot korist in ne kot strošek , opozarja , da poleg merjenja gospodarskega razvoja in produktivnosti obstajajo tudi drugi kazalniki , ki vplivajo na življenjski standard v državi in ga razlagajo , ki se do sedaj niso količinsko opredeljevali , čeprav ustrezni kazalniki obstajajo , ter poudarja potrebo po oblikovanju dodatnih kazalnikov za merjenje celotnega učinka gospodarske dejavnosti . 
Dandanes bruto domači proizvod ni več zadosten in primeren kazalnik za merjenje napredka , zato je nujno razviti celovitejše kazalnike , ki bi zagotavljali zanesljivejšo bazo znanja v svetu , ki se spreminja . 
Pogosto nam primanjkuje jasno opredeljenih informacij in kazalnikov . 
Na ravni Unije in na ravni držav članic so bile predlagane številne pobude za odpravo omenjenih pomanjkljivosti . 
Čeprav je težko razviti metodo , ki je obenem koherentna , menimo , da potrebujemo celovito zasnovo , upoštevajoč obstoječa merila , ki jih je mogoče uporabljati v praksi . 
Pomembno je , da oblikujemo novo orodje , ki bo dopolnjevalo BDP , ki bo uporabno v praksi ter bo vsebovalo jasno opredeljene kazalnike in uporabljalo visoko kakovostne podatke . 
Soglašamo s poročevalko , da je treba pripraviti stopnjevano strategijo , ki bi morala pokazati , kako se lahko novi pristop praktično uporablja v vsakodnevnem političnem delu . 
Glasovala sem za poročilo gospe Rosbach " BDP in več - merjenje napredka v svetu , ki se spreminja " , ker menim , da bruto domači proizvod ni več zadosten in primeren kazalnik za merjenje napredka v spreminjajočem se svetu , zato je nujno razviti celovitejše kazalnike , ki bi zagotavljali zanesljivejšo bazo znanja . 
Ne smemo pozabiti , da je BDP merilo proizvodnje in ne meri na primer okoljske trajnosti . 
Zato je treba razviti druge kazalnike , ki bodo pomagali pojasniti , kateri dejavniki vplivajo na življenjske standarde v državi . 
Strinjam se , da moramo izoblikovati dodatne kazalnike za merjenje srednje- in dolgoročnega družbenega in gospodarskega napredka , na primer kazalnike , ki upoštevajo podnebne spremembe , biotsko raznovrstnost , učinkovito rabo virov in socialno vključenost . 
Razvoj teh novih kazalnikov bo pomagal razumeti in meriti kakovost življenja v družbah . 
Zato razvitosti države članice ali regije ni mogoče oceniti samo z gospodarskim kazalnikom , kot je BDP: kakovost življenja , ki jo določajo dejavniki , kot so zdravje , izobraževanje , kultura , zaposlovanje , stanovanje ter podnebni in okoljski pogoji , mora biti prav tako upoštevana . 
Kot poročevalka mnenja Odbora za industrijo , raziskave in energetiko za to poročilo menim , da doseganje in ohranjanje kakovosti življenja vključuje pomembne med seboj povezane dejavnike , kot so zdravje , izobraževanje , kultura , zaposlovanje , stanovanje in okoljski pogoji . 
Zato menim , da so pomembni tudi kazalniki , ki merijo takšne dejavnike , in da bi jim morali pripisati večji pomen . 
Glasovala sem za poročilo , ker je to korak , četudi negotov , k izboljšanju in dopolnitvi bruto domačega proizvoda (BDP) kot instrumenta za merjenje in ocenjevanje družbene in gospodarske uspešnosti ter v zvezi s tem tudi napredka družb . 
Vsi soglašamo , da moramo izboljšati podatke in kazalnike , ki bi dopolnili bruto domači proizvod (BDP) pri ocenjevanju splošne družbene razvitosti . 
Pobuda " BDP in več - merjenje napredka v svetu , ki se spreminja " je dopolnilni instrument , ki lahko pripomore k izboljšanju analiz in političnih razprav . 
BDP je kazalnik gospodarske tržne dejavnosti , ki je postal standardna referenca nosilcev odločanja po vsem svetu . 
BDP je merilo proizvodnje , ki ne meri okoljske trajnosti , učinkovite rabe virov , socialne vključenosti in družbenega napredka na splošno . 
Zato soglašam , da se v prihodnje preučijo druge vrste instrumentov , ki zagotavljajo večje število zanesljivih podatkov za merjenje sveta , ki se spreminja . 
v pisni obliki . - Znano je , da je BDP (bruto domači proizvod) seštevek dodanih vrednosti vseh na denarju temelječih gospodarskih dejavnosti . 
BDP je izraz družbe , temelječe na proizvodnji / potrošnji , in ne upošteva sprememb in dobrin na pomembnih področjih . 
Ob upoštevanju potrebe po izboljšanih podatkih in kazalnikih za dopolnitev BDP so bila predlagana različna merila , ki bi zagotovila zanesljivejšo bazo znanja . 
Potreba po razvoju dodatnih kazalnikov za merjenje srednje- in dolgoročnega gospodarskega in družbenega napredka je skrajno nujna . 
Glasoval sem za . 
Danes je Evropski parlament sprejel resolucijo " BDP in več - merjenje napredka v svetu , ki se spreminja " . 
Bruto domači proizvod je široko uporabljen kazalnik za merjenje družbene razvitosti in gospodarskega napredka . 
Vendar pa njegova univerzalnost sproža dvom , ali sploh zajema vrsto kazalnikov , ki so bistveni za kakovost življenja v neki državi . 
So tudi nekateri pomembni parametri , ki se napačno razlagajo . 
Komisija predlaga , naj nujno razvijemo kazalnik , ki jasno opisuje razmere v zadevni državi in obenem odraža raven gospodinjstva in posameznikov , učinkovitost rabe virov države in stanje okolja . 
Komisija pričakuje večje vključevanje držav članic v sistematične raziskave kakovosti javnega življenja , kar bi omogočilo izvedbo jasnih primerjav med državami . 
Koherentna politika bi poenostavila analizo raziskav in omogočila napovedovanje možnega dolgoročnega razvoja držav . 
Glasoval sem za to resolucijo o BDP in drugih kazalnikih , katerih cilj je merjenje napredka in splošne razvitosti družbe . 
BDP je kazalnik gospodarske tržne dejavnosti , ki je postal standardno merilo oblikovalcev politike po vsem svetu . 
Vendar pa kazalnik ni celosten . 
Ne odraža okoljske trajnosti , učinkovite rabe virov , socialne vključenosti ali družbenega napredka . 
Poleg tega lahko BDP v nekaterih primerih posreduje nepravilno in zavajajočo informacijo . 
Zato se moramo kar se da potruditi in razviti dodatne srednjeročne in dolgoročne kazalnike za merjenje omenjenih dejavnikov in ravni gospodinjstva . 
Pozdravljam predlog , da se pri merjenju kakovosti življenja v družbi veliko pozornosti nameni zdravju , izobraževanju , kulturi , zaposlovanju , stanovanju in drugim podobnim dejavnikom , ki zadevajo ključna področja kakovosti življenja . 
Zato moramo najti način za razvoj ustreznega in učinkovitega orodja za dopolnitev BDP , ki bi moralo biti uporabno v praksi , vsebovati jasno opredeljene kazalnike in uporabljati visoko kakovostne podatke . 
v pisni obliki . - (IT) Namen poročila " BDP in več - merjenje napredka v svetu , ki se spreminja " je oceniti raven napredka v Evropski uniji na podlagi bruto domačega proizvoda , ki je postal celosten kazalnik za družbeno in gospodarsko razvitost . 
Žal pa ni več zanesljiva podlaga za politično razpravo , kajti ne meri okoljske trajnosti ali socialne vključenosti . 
Vse bolj se zavedamo potrebe po izboljšanih podatkih in kazalnikih , ki bi dopolnili merila za ocenjevanje napredka . 
Zato sem glasoval za besedilo , ki poskuša združiti razvoj v Evropski uniji z novimi družbenimi kazalniki , poiskati jasno opredeljen merilni sistem , ki presega BDP , ter ga dopolniti za potrebe odločanja . 
Glasovala sem za to poročilo z naslovom " BDP in več - merjenje napredka v svetu , ki se spreminja " . 
Poročilo povsem upravičeno navaja , da je bruto domači proizvod (BDP) , ki ga uporabljajo nosilci političnih odločitev po vsem svetu in se tudi uporablja v javnih razpravah , postal celosten kazalnik narodnogospodarskega razvoja in splošnega napredka . 
Vendar pa ne ponuja zanesljive podlage za politično razpravo v zvezi z vsemi vprašanji . 
Na primer , BDP ne meri okoljske trajnosti ali socialne vključenosti . 
Sporočilo Komisije " BDP in več - merjenje napredka v svetu , ki se spreminja " predlaga različna merila , ki bi primerno dopolnila BDP . 
Zlasti se osredotoči na oblikovanje bolj celostnih kazalnikov , ki bi zagotavljali zanesljivejšo bazo znanja . 
Izrazila bi svojo podporo nameri Komisije , da se sprejme jasno določen sistem za merjenje , ki presega BDP , v smislu , da ga dopolnjuje v okviru sprejemanja odločitev in ocenjevanja . 
Bruto domači proizvod je najbolj znano merilo po vsem svetu . 
Prevzel je vlogo celostnega kazalnika narodnogospodarskega razvoja in splošnega napredka , vendar pa ne upošteva ali meri okoljske trajnosti ali socialne vključenosti . 
Izboljšati moramo podatke in kazalnike in z njimi dopolniti BDP , sicer ta ne bo več zanesljiva podlaga za politično razpravo . 
O tem vprašanju so potekale razprave v preteklih letih , zlasti v letu 2007 , ko sta Evropski parlament in Komisija v sodelovanju z raznimi organi in združenji pripravila konferenco o preseganju BDP . 
Na tej konferenci je Komisija ugotovila , da BDP ni ustrezen dolgoročni sistem za merjenje , ravno tako kot gospodarski in družbeni napredek nista dovolj pri ocenjevanju področij , kot so podnebne spremembe , učinkovita raba virov in subjektivna blaginja . 
Nato so bili predlagani novi kazalniki za merjenje napredka pri doseganju družbenih , gospodarskih in okoljskih ciljev . 
Iz teh razlogov in tudi zato , da lahko oblikujemo jasne in celostne kazalnike , ki so obenem dosledni , pomembni in objektivno merljivi , sem glasoval za predlog , o katerem razpravljamo . 
v pisni obliki . - (RO) Sporočilo Komisije " BDP in več - merjenje napredka v svetu , ki se spreminja " se osredotoča na razvoj celovitejših kazalnikov za dopolnitev BDP , ki bodo zagotavljali zanesljivejšo bazo znanja . 
BDP je prevzel vlogo celostnega kazalnika za merjenje splošne razvitosti in napredka družbe , vendar pa ne nudi zanesljive podlage za politično razpravo v zvezi z vsemi vprašanji . 
BDP zlasti ne meri ravni okoljske trajnosti ali socialne vključenosti . 
Glasovala sem za to poročilo , ker je pomembno razviti orodje , ki lahko dopolni BDP , upoštevajoč , da mora biti to storjeno na način , ki omogoča praktično uporabo na podlagi jasno določenih kazalnikov in visoko kakovostnih podatkov . 
Poročilo poziva Komisijo , naj predloži stopnjevano strategijo za pristop " BDP in več " , ki bi morala pokazati , kako se lahko novi pristop praktično uporablja v vsakodnevnih političnih dejavnostih . 
Menim , da doseganje in ohranjanje kakovosti življenja vključujeta pomembne in med seboj povezane dejavnike , kot so zdravje , izobraževanje , kultura , delovna mesta , stanovanje in okoljski pogoji . 
Zato sem prepričan , da so prav tako pomembni kazalniki , ki merijo te dejavnike , in da jim je treba pripisati več pomena . 
Glasoval sem za to poročilo , ker gre za korak , četudi negotov , k izboljšanju in dopolnitvi bruto domačega proizvoda (BDP) kot instrumenta za merjenje in ocenjevanje družbene in gospodarske uspešnosti ter v zvezi s tem tudi napredka družb . 
Bruto domači proizvod (BDP) je standardni makroekonomski kazalnik , ki se običajno uporablja za merjenje gospodarstev različnih držav . 
Vendar pa je to zgolj kazalnik bogastva , ki nudi manj možnosti za primerjavo družbene razvitosti . 
Uspeh BDP lahko v glavnem pripišemo njegovi preprostosti glede stroškov in s tem popolnosti dobljenih rezultatov . 
Zato bi bilo koristno razviti nove kazalnike , ki omogočajo vpogled v druge vidike stvarnosti , da dobimo boljšo splošno sliko o razvoju držav . 
Gre za zapleten postopek , v katerem bi morali sodelovati strokovnjaki z vseh področij , da izoblikujemo širši in popolnejši kazalnik . 
Podpiram to . 
Kot je povedala že moja kolegica , gospa Bélier , to poročilo , čeprav bi lahko seglo nekoliko dlje ter opredelilo ambicije in smernice , vseeno predstavlja prvi korak in močno sporočilo Svetu in Komisiji , naj Evropa pospešeno prenovi kazalnike blaginje in razvoja , da bodo ti bolje odražali stanje v okolju in družbi ter omejitve , s katerimi se srečujemo . 
S to odločitvijo poslanci EP priznavajo potrebo po preseganju in opustitvi zastarelega modela , ki prinaša družbeno neenakost in uničuje naravno dediščino , da bi uvedli nov gospodarski model na evropski ravni . 
Odpira pot za sprejetje novih kazalnikov , ki so pravičnejši in bodo našim družbam omogočili izvesti ekološki in družbeni prehod . 
Poročilo predlaga sprejetje jasno opredeljenega merilnega sistema , ki bi dopolnil bruto domači proizvod kot kazalnik splošnega družbenega razvoja . 
Dodatno orodje bi moralo biti primerno za praktično uporabo in bi moralo temeljiti na jasno opredeljenih kazalnikih in zanesljivih podatkih . 
Samo na ta način lahko BDP v zadostni meri pripomore k politični razpravi in odločanju . 
Komisijo torej pozivamo , naj predstavi celovito , stopnjevano strategijo , ki bi morala pokazati , kako se lahko novi pristop praktično uporabi v vsakodnevnem političnem delu . 
Poročilo o sporočilu Komisije z dne 20 . avgusta 2009 o " BDP in več - merjenje napredka v svetu , ki se spreminja " poudarja pomembnost bruto domačega proizvoda kot celovitega kazalnika družbene razvitosti in gospodarske rasti . 
Cilj je sprejeti nov , jasno opredeljen in delujoč merilni sistem , ki bi temeljil na zanesljivih , natančnih podatkih , vendar pa sporočilo Komisije ne navaja stopnjevane strategije , s katero bi ta sistem zaživel . 
Glasoval sem za poročilo , ker menim , da je pomembno izvesti družbenoekonomske analize z uporabo ustreznega orodja , ki bi dopolnilo BDP . 
v pisni obliki . - Podpiram to poročilo , ki priporoča več konkretnih ukrepov , vključno z izoblikovanjem okoljskega indeksa , pravočasnim objavljanjem okoljskih in družbenih podatkov , natančnejšim poročanjem o socialnih razlikah in širitvijo sistema nacionalnih računov , da se vključijo tudi okoljska in družbena vprašanja . 
Sporočilo Komisije Evropskemu parlamentu in Svetu z naslovom " BDP in več - merjenje napredka v svetu , ki se spreminja " (KOM(2009) 433 konč . ) priznava , da " BDP velja tudi za nadomestni kazalnik celostne družbene razvitosti in napredka na splošno " , vendar " ne meri okoljske trajnosti ali socialne vključenosti " . 
V svetu , kjer se kakovost življenja ljudi vse bolj meri z drugimi , neekonomskimi dejavniki , različne mednarodne institucije , kot so Združeni narodi (ZN) , Svetovna banka in Organizacija za gospodarsko sodelovanje in razvoj (OECD) , preučujejo definicijo novih kazalnikov , ki bi merili in analizirali gospodarski in družbeni napredek . 
Glasoval sem torej za poročilo , ker menim , da je pomembno , da Evropska unija izvede sistematičen pristop k merjenju družbene blaginje z vseh vidikov , pri tem pa poseben poudarek daje gospodarskim in okoljskim dejavnikom ter srednje- in dolgoročnemu izboljšanju kakovosti življenja . 
Verjamem , da bodo prej omenjeni kazalniki prevzeli strateško vlogo v izoblikovanju prihodnje kohezijske politike ter tako pripomogli k pametni , trajnostni in vključujoči rasti v skladu z načeli strategije Evropa 2020 . 
Za poročilo " BDP in več - merjenje napredka v svetu , ki se spreminja " sem glasovala zaradi naslednjih razlogov . 
Vsi vemo , da je BDP kazalnik za merjenje makroekonomske dejavnosti in ga ne moremo uporabljati za merjenje drugih stvari . 
Zato je treba razviti nove kazalnike , kar je točno to , kar poročilo gospe Rosbach predlaga . 
Menim , da je BDP omejen kazalnik in da je treba razviti druge kazalnike za njegovo dopolnitev . 
Poročilo se ukvarja z zgornjimi vprašanji , ki so po mojem mnenju zelo pomembna in potrebujejo takojšnjo rešitev , zato sem tudi glasovala za to poročilo . 
Glasoval sem za opredelitev novih parametrov , ki bi bolje odražali napredek države in ne samo njene potrošnje , čeprav menim , da bi bilo treba storiti več . 
Obravnavano poročilo je opravilo dolgo in naporno pot ter končno prispelo na plenarno zasedanje , med potjo pa je izgubilo precej svoje vsebine . 
Parlament bi moral pripraviti predlog , ki bi upošteval dejavnike , kot so izobraževanje , zdravje in osebne dejavnosti , vendar pa se je omejil samo na poudarjanje potrebe po izoblikovanju novih parametrov in nalogo njihove opredelitve preložil na Komisijo . 
Bruto domači proizvod je zastarel kazalnik , ki temelji na ekonomskih načelih , ki z zmanjšanjem kakovosti na račun količine spregleda pravi pomen ter osebno in skupno blaginjo , podcenjuje delo v primerjavi s predmetom proizvodnje ter upošteva samo proizvodnjo novih predmetov , ne pa tudi vzdrževanja . 
Če si za hip ogledamo lestvico BDP Mednarodnega denarnega sklada (MDS) (EU je na prvem , Litva na 82 . mestu) , lahko vidimo , da BDP ne razkrije vsega . 
BDP zapletene družbenoekonomske stvarnosti nacionalnih in regionalnih izzivov ne odraža v zadostni meri . 
Čeprav je BDP močan makroekonomski kazalnik , ne odraža največjih socialnih problemov Litve , kot so brezposelnost , kakovost izobraževanja in zdravstvenih sistemov ter razlike v porazdelitvi dohodka . 
V Litvi in na ravni EU pogosto primanjkuje jasnih informacij , podatkov in kazalnikov , zato podpiram predlog poročevalke za zagotovitev boljšega poročanja o socialnih kazalnikih . 
Upam , da bodo tako pri razvoju politik na voljo celovitejše informacije . 
Dandanes politiki žal nimajo na voljo takšnih informacij . 
Razvoj politik EU ne bi smel temeljiti zgolj na abstraktnih statističnih podatkih . 
Politika EU bi morala biti merjena predvsem z napredkom pri izboljšanju blaginje Evropejcev . 
Metoda " BDP in več " , ki jo to poročilo omenja , se lahko izkaže kot zelo koristna . 
Vendar pa bi morali pred njenim izvajanjem izvedeti več o možnostih sprejetja nove metode v vsakdanjem življenju . 
Glasujem za to poročilo , ker vsebuje temeljito oceno postopka in dosedanjega izvajanja in ker začenja razpravo o prihodnjem upravljanju , uporabi in financiranju odločitve o vzpostavitvi globalnih satelitskih navigacijskih sistemov in drugih samostojnih evropskih sistemov . 
V to so vključeni vsi poslovni vidiki uporabe kot tudi pravne , pogodbene in finančne strukture različnih modelov uporabe , ki bodo zagotovili , da se model upravljanja uvede v praksi . 
Program Galileo (satelitska navigacija) je izredno pomemben , ker Evropski uniji omogoča kompetentnost v najsodobnejših tehnologijah . 
Žal pa pri Galileu prihaja do dodatnih zamud in stroškov . 
V takšnih razmerah je nujnega pomena , da razmislimo o novih rešitvah . 
Zato sem podprla poročilo gospoda Remeka , katerega cilj je preučiti vse možne vire financiranja poleg sredstev iz evropskega proračuna . 
Galileo in EGNOS (skupna evropska geostacionarna navigacijska storitev , dopolnilni sistem , ki izboljšuje natančnost in zanesljivost informacij ameriškega globalnega sistema za določanje položaja (GPS)) tvorita globalni satelitski navigacijski sistem (GNSS) , ki ga je razvila EU . 
Končna sestava predvideva 27 satelitov in ustrezno število nadomestnih satelitov v orbiti , ki bi krožili na višini približno 23 tisoč km nad zemeljskim površjem , ter svetovno omrežje s približno 40 zemeljskimi postajami . 
EU se je odločila , da vzpostavi svoj globalni satelitski navigacijski sistem iz dveh glavnih razlogov: prvič , neodvisnost Evrope od drugih globalnih navigacijskih sistemov in samostojnost in , drugič , pridobitev dela tega izjemno hitro rastočega svetovnega trga visoke tehnologije , na katerem zdaj pretežno prevladujejo ZDA . 
Strinjam se , da bi morala potekati celovita in izčrpna razprava na politični ravni o želeni ravni ambicij (odločitev o ravni zagotavljanja storitev) in razpoložljivih finančnih virih (pri čemer bi morali sprejeti politično odločitev med programom , ki ga financira izključno EU , in takšnim , ki dopušča nacionalne ali zasebne prispevke) . 
Rezultat te razprave bo vplival na politične možnosti za prihodnje upravljanje in vodenje sistemov GNSS . 
Projekt izvajanja evropskega satelitskega navigacijskega programa je velik izziv in nedvomno koristen za prihodnost tehnologije v Evropi , vendar pa zaenkrat predvideni izdatki in vložki evropskih organov v ta projekt še vedno niso jasni ali pregledni . 
V nekaj letih pričakujemo še več izdatkov , poleg tistih , ki jih program predvideva od samega začetka , in menim , da bodo po vsej verjetnosti potrebna dodatna sredstva za zaključek projekta . 
Zato sem se vzdržala končnega glasovanja o poročilu na lastno pobudo . 
v pisni obliki . - (FR) Z zadovoljstvom sem glasovala za to poročilo , ki pomeni višek daljnosežne politične odločitve , zlasti glede izvajanja Galilea . 
Izredno pomembno je , da se evropski samostojni satelitski radio-navigacijski sistem zažene čim prej in , kot poudarja poročilo , z dolgoročnimi jamstvi financiranja . 
Zaradi konkurence iz Združenih držav Amerike (z globalnim sistemom za določanje položaja - GPS) moramo Galileo uvesti hitro ter upoštevati , kaj je na kocki v gospodarskem , tehničnem , političnem in strateškem smislu . 
v pisni obliki . - (FR) Evropska unija si je postavila cilj , da s pomočjo skupne evropske geostacionarne navigacijske storitve EGNOS in programov Galileo postane vodilna na svetu na področju globalnih satelitskih navigacijskih sistemov (GNSS) in tako zagotovi svojo tehnološko neodvisnost od ameriškega GPS . 
Zaradi pomembnih gospodarskih donosov takšnih programov sem glasovala za poročilo gospoda Remeka , ki poziva Komisijo in države članice , naj zagotovijo zadostna finančna sredstva , da se ti projekti zaključijo do leta 2018 , in se s tem potrdijo kot verodostojni izzivalci ameriškega sistema . 
v pisni obliki . - V času , ko bi morala Komisija in dejansko tudi Parlament iskati in predložiti predloge o tem , kako prihraniti , nam ponudita poročilo , ki predlaga dokončanje satelitskega navigacijskega sistema Galileo z dodatnimi stroški 1 , 9 milijarde EUR v naslednjem večletnem finančnem okviru . 
Ne smemo pozabiti , da se je projekt satelitske navigacije Galileo začel s proračunom v znesku 7 , 7 milijarde EUR in da nas bo po napovedih nazadnje stal 22 , 6 milijarde EUR . 
Takšen predlog kategorično zavračam . 
Sedanje proračunske postavke , predvidene za ta projekt , so več kot dovolj za njegov zaključek in vendar - kot je bilo tudi pričakovati - se predlaga še večja poraba . 
Vem , da bodo moji volivci , ko bom govorila z njimi , dali malo podpore sedanjim izdatkom za Galileo , kaj šele povečanju . 
Ponovno pozivam poslance EP in Komisijo , naj bodo stvarni in previdni z denarjem , ki ga imamo in s katerim bi morali našim volivcem prinesti največje možne koristi . 
Evropski satelitski navigacijski sistemi povzročajo zamude in dodatne stroške , ki bi morali odgovorne spodbuditi , da razmislijo o obstoječih načinih izvajanja teh sistemov . 
V času ko države , kot je Portugalska , pri drugih državah prosijo za pomoč in se Evropa srečuje z resno gospodarsko in finančno krizo , ki ogroža njeno stabilnost , bi se morali še bolj potruditi , da ne prekoračimo stroškov in porabimo preveč . 
Ne dvomim v strateški pomen teh projektov , vendar pa moram poudariti , da ne dosegajo pričakovanj . 
Strinjam se , da bi morala biti Galileo in skupna evropska geostacionarna navigacijska storitev (EGNOS) , ker sta evropska programa in v skupnem javnem interesu Unije , na splošno financirana iz proračuna EU , vendar pa menim , da bi morali biti pretehtani drugi morebitni viri , vključno z inovativnimi oblikami financiranja . 
To poročilo , ki ga je pripravil gospod Remek , se ukvarja evropskim programom satelitske navigacije . 
Gre za poročilo , katerega namen je vmesni pregled teh programov , vključno z oceno izvajanja , prihodnjimi izzivi in obeti za financiranje . 
Od leta 2000 , ko je bila na voljo storitev globalnega sistema za določanje položaja (GPS) , se je ta sektor skokovito povečal (124 milijard EUR v letu 2008) , pri čemer je napovedana vrednost za domači trg za leto 2025 v splošnem 230 milijard EUR . 
V letu 2008 se je EU odločila , da ustvari svoj satelitski navigacijski sistem (Uredba (ES) št . 683 / 2008) , in sicer Galilea in skupno evropsko geostacionarno navigacijsko storitev (EGNOS) , katerih cilj je Evropi zagotoviti neodvisnost in samostojnost , povečati njen tržni delež in postaviti industrijo v konkurenčen položaj na strateškem in hitro rastočem trgu . 
Glasoval sem za predloge poročevalca kljub prekoračitvi stroškov pri izvajanju projekta , kajti razumem , da mora biti EU na čelu raziskav in razvoja najnovejše tehnologije , zlasti ko ta tehnologija prinaša znanstvene in gospodarske koristi EU . 
Kot smo dejali že glede uporabe globalnega evropskega satelitskega navigacijskega sistema za promet , bi lahko uporaba te tehnologije predstavljala pomemben prispevek k razvoju , posodobitvi in diverzifikaciji javnih storitev , ustvarjanju priložnosti za sodelovanje , napredku v znanosti in njeni uporabi ter v izmenjavi in dostopnosti informacij ob zajamčenem spoštovanju pravic , svoboščin in jamstev javnosti . 
Tu pa ne gre za vprašanje obstoja globalnega satelitskega navigacijskega sistema za Evropo , ki temelji na nevojaški uporabi in ni vključen v varnostne ureditve EU . 
Problem je njegova morebitna uporaba za vojaške in agresivne namene . 
Zlasti je zaskrbljujoče dejstvo , da je ta satelitski navigacijski sistem vzpostavljen kot konkurenca globalnemu sistemu za določanje položaja (GPS) Združenih držav , od katerega je EU odvisna in ki je , kar je splošno znano , pod vojaškim nadzorom in ga financirajo zvezni vojaški programi ZDA . 
Zato ponovno potrjujemo svoj dvom v omejitve potencialne uporabe teh programov v smislu predvidene konkurence med EU in ZDA glede funkcionalnosti in učinkovitosti teh sistemov . 
Ne gre za vprašanje obstoja globalnega satelitskega navigacijskega sistema za Evropo , ki temelji na uporabi za nevojaške namene in ki ni vključen v varnostne dogovore EU . 
Problem je njegova morebitna uporaba za vojaške in agresivne namene . 
Njegova uporaba v nevojaške namene bi lahko pomembno prispevala k izvajanju javnih storitev , ustvarjanju priložnosti za sodelovanje , napredku v znanosti in njeni uporabi ter v izmenjavi in dostopnosti informacij ob zajamčenem spoštovanju pravic , svoboščin in jamstev javnosti . 
Vendar pa je zaskrbljujoče dejstvo , da je ta satelitski navigacijski sistem vzpostavljen kot konkurenca globalnemu sistemu za določanje položaja (GPS) Združenih držav , od katerega je EU odvisna in ki je , kar je splošno znano , pod vojaškim nadzorom in ga financirajo zvezni vojaški programi ZDA . 
Zato imamo še vedno velike dvome glede omejitve potencialne uporabe teh programov v smislu konkurence tako med funkcionalnostmi in učinkovitostjo teh sistemov kot med EU in ZDA . 
Evropska unija je storila pomemben korak , ko je na podlagi politične odločitve v okviru Uredbe (ES) št . 683 / 2008 uvedla samostojni evropski globalni satelitski navigacijski sistem (GNSS) , ki je v lasti in upravljanju Unije . 
Komisija bi morala pripraviti celovito analizo , s katero bi zagotovila natančnejši opis možnih scenarijev in virov v zvezi z delovanjem in uporabo po letu 2013 . 
Ta bi vključevala vse poslovne vidike uporabe , kot so pravne , pogodbene in finančne strukture različnih modelov uporabe , ki bodo zagotovili , da se model upravljanja uvede v praksi . 
v pisni obliki . - Galileo , lastni globalni satelitski navigacijski sistem Evrope , je za Evropo zelo pomemben , zlasti za Združeno kraljestvo . 
Ta projekt , ki ga v celoti podpiram , ni deležen samo obsežnega javnega financiranja , saj v razvoj tega sistema vlaga svoj denar , čas in strokovno znanje tudi zasebna industrija po vsej EU . 
Vendar pa se moram kljub priznavanju potrebe po nadaljevanju tega projekta vzdržati pri končnem glasovanju . 
Poročilo gospoda Remeka navaja , da bi za dokončanje sistema Galileo potrebovali dodatna finančna sredstva v znesku 1 , 9 milijarde EUR v naslednjem večletnem finančnem okviru . 
V teh težkih finančnih razmerah moram nasprotovati temu povečanju porabe , zlasti zato , ker je ta program proračunska sredstva prekoračil že za 60 % . 
Menim , da mora Galileo ostati v okvirih svojega sedanjega proračuna . 
Poglejmo si , kako lahko izboljšamo sedanji sistem s sredstvi , ki jih imamo na voljo . 
Močno pozivam Komisijo , da odločno ukrepa in izboljša vodenje programa ter ustvari prihranke . 
Da bi to storila , mora Komisija opraviti temeljito in celovito oceno učinka , da lahko sprejmemo ozaveščeno odločitev o prihodnjem financiranju programa . 
Pozdravljam ta dokument , kajti poročilo je odgovor na sporočilo Komisije o vmesnem pregledu samostojnih evropskih globalnih satelitskih navigacijskih sistemov (GNSS) (Galileo in EGNOS) , ki ocenjuje dosedanji napredek in izvajanje ter odpira razpravo o prihodnjem upravljanju , uporabi in financiranju . 
EU se je odločila , da vzpostavi svoj globalni satelitski navigacijski sistem iz dveh glavnih razlogov: prvič , neodvisnost Evrope od drugih globalnih navigacijskih sistemov in samostojnost in , drugič , pridobitev dela tega izjemno hitro rastočega svetovnega trga visoke tehnologije , na katerem zdaj pretežno prevladujejo ZDA . 
Posredne koristi programa so ocenjene na 60 milijard EUR na leto (skupaj s prodajnimi in nabavnimi trgi ter javnimi koristmi) . 
GNSS se šteje za revolucionarno tehnologijo s številnimi možnostmi za inovacije , nadgradnjo znanja o visoki tehnologiji in povečanjem produktivnosti v številnih panogah . 
Ocenjena letna stopnja rasti na trgih izdelkov in storitev , ki GNSS uporabljajo , znaša več kot 10 % . 
Komisija bi morala opraviti celovito analizo , da natančneje opredeli možne scenarije in načine delovanja in uporabe po letu 2013 . 
To vključuje vse poslovne vidike uporabe kot tudi pravne , pogodbene in finančne strukture različnih modelov uporabe , ki bodo zagotovili uvedbo stabilnega modela upravljanja . 
Ko bosta sistema EGNOS in Galileo dokončana , bosta z uporabo različnih aplikacij povečala varnost prometa . 
Te aplikacije predstavljajo tudi rastoče svetovne trge , od katerih bo imela EU finančne koristi . 
Razvoj teh sistemov bo pomembno pripomogel k razvoju evropskega zračnega prometa ter k gospodarnejšemu in učinkovitejšemu sistemu železniškega in cestnega prometa . 
Težava v razvoju teh aplikacij in pravočasnemu dokončanju sistemov je lahko pomanjkanje finančnih sredstev . 
Pomembno je videti koristi vlaganj držav članic in razvoja sistemov , da se lahko dokončata po načrtih . 
Glasoval sem za poročilo gospe Ţicău , kajti projekt , ki ga preučujemo , izpolnjuje veliko pričakovanj tistih , ki na razvoj v raziskavah in tehnologiji gledajo z optimizmom . 
EGNOS in Galileo sta projekta , ki bosta ustvarila približno 60 milijard EUR neposrednih koristi za gospodarstvo in družbo Evropske unije v obliki izboljšane varnosti letalskega in cestnega prometa , zmanjšanja onesnaževanja zraka in porabe pesticidov , novih delovnih mest in javne varnosti , z zelo visoko stroškovno učinkovitostjo . 
Zato mora Komisija pred sprejetjem odločitve o nadaljnji finančni zavezi iz proračuna EU v naslednjem večletnem finančnem okvirju predstaviti jasno oceno vseh možnih tehničnih možnosti ter s tem povezanih stroškov in koristi . 
v pisni obliki . - (FR) Pred desetimi leti je Evropska unija zagnala dva satelitska navigacijska programa: Galileo in EGNOS (skupna evropska geostacionarna navigacijska storitev) . 
Prvi bo začel delovati leta 2014 , z natančnostjo manj kot en meter , medtem ko je natančnost GPS več metrov . 
Ta tehnološki napredek bo evropskim podjetjem omogočil inovativnost in obvladovanje najnovejših storitev , ki jih omogoča globalno določanje položaja . 
Vendar pa ima Galileo tudi strateške razsežnosti . 
Zdaj je Evropa odvisna od sistema GPS , ki je ameriški . 
Ko bo Galileo začel delovati , bo Unija popolnoma neodvisna na tem področju in bo imela primat , zato je pomembnost teh aplikacij očitna . 
Civilni in vojaški viri držav članic bodo posledično precej učinkovitejši . 
Glasovala sem za to resolucijo , ki poleg hvaljenja strokovnega dosežka Evropsko komisijo opozarja na točke , kjer je program mogoče izboljšati: financiranje , osveščanje javnosti in vključitev naših mednarodnih partnerjev . 
v pisni obliki . - Glavni izziv mednarodnih dejavnosti programov GNSS bo zagotovitev združljivosti in medobratovalnosti z Galileom , dostop do globalnih virov , povezanih z GNSS , in določitev standardov po vsem svetu za zagotovitev varnosti vesoljskega segmenta in omrežja zemeljskih postaj , obenem pa zagotoviti strožji nadzor občutljivih tehnologij GNSS , razvitih z evropskimi sredstvi , da se pridružijo mednarodnim prizadevanjem za razvoj inovativnih aplikacij in specializiranih aplikacij nadregionalnega interesa . 
Pomemben cilj bo ustvariti tržne priložnosti za evropsko tehnologijo GNSS in industrijo aplikacij . 
Menimo , da je globalni satelitski navigacijski sistem (GNSS) EU , ki ga sestavljata programa Galileo in EGNOS , pomemben korak za Evropo , prvič , ker zagotavlja njeno samostojnost in neodvisnost od drugih globalnih navigacijskih sistemov in , drugič , ker ji omogoča pridobitev dela tega hitro rastočega svetovnega trga visoke tehnologije . 
Vendar pa je zelo pomembno zagotoviti stalnost storitve , saj bo (začasno) omejevanje ali poslabšanje signalov GPS izredno vplivalo na naše gospodarstvo in družbo , če ne bo na voljo drugih neodvisnih sistemov GNSS . 
Vendar pa mora Galileo , če želimo v celoti izkoristiti njegove prednosti , doseči popolno operativno zmogljivost , in to zahteva dodatna vlaganja . 
V teh časih je finančna slika vse prej kot pozitivna . 
Na tej točki menimo , da bi morala potekati obsežna in izčrpna politična razprava o želeni ravni ambicij in razpoložljivih finančnih sredstvih . 
Nazadnje tudi vztrajamo , da je pomembno opraviti obsežno analizo , da se zagotovi natančnejša opredelitev možnih scenarijev in sredstev za delovanje in uporabo po letu 2013 , kar vključuje vse komercialne vidike uporabe , kot tudi pravne , pogodbene in finančne strukture različnih modelov uporabe , ki bodo zagotovili , da se vzpostavi stabilen model upravljanja . 
Evropska programa satelitske navigacije , Galileo in EGNOS (skupna evropska geostacionarna navigacijska storitev) , bosta Evropi omogočila samostojnost in strateško neodvisnost od drugih gospodarskih blokov , kar je zelo pomembno in bo pripomoglo k izboljšanju življenja Evropejcev ter k neposrednim in posrednim koristim za evropsko gospodarstvo . 
Vendar pa bi lahko težave s financiranjem teh programov povzročile velike zamude pri izvajanju ter posledično tudi škodo . 
Izvesti moramo srednje- do dolgoročno strategijo financiranja , da lahko ta ustvari potrebno zaupanje na trgu in s tem privabi vlagatelje ter kupce aplikacij in storitev . 
Samo delujoča sistema Galileo in EGNOS prinašata koristi EU - vsem njenim politikam , zlasti na področju prometa , kmetijstva , boja proti podnebnim spremembam , preprečevanja naravnih in civilizacijskih nesreč ter v znanosti , tehnologiji in inovativnosti . 
Evropski parlament je vedno podpiral globalni satelitski navigacijski sistem (GNSS) Evropske unije , ki se izvaja v okviru programov Galileo in EGNOS (skupna evropska geostacionarna navigacijska storitev) . 
Žal pa je danes Evropska unija odvisna od ameriškega globalnega sistema za določanje položaja (GPS) . 
Ne glede na to Galileo ponuja očitne prednosti pred sistemom GPS . 
Poleg tega storitev EGNOS dnevno uporablja 80 tisoč evropskih kmetov in je bila pred kratkim potrjena za civilno letalstvo , kmalu pa bo še za pomorski promet . 
Vesoljska politika in program GNSS imata strateški pomen in bi morala prinesti otipljive koristi državljanom in podjetjem . 
S tega vidika mora Komisija zagotoviti združljivost in medobratovalnost Galilea z drugimi satelitskimi navigacijskimi sistemi . 
Nazadnje pa je pomembno , da ti evropski programi prejmejo potrebna finančna sredstva za njihovo uresničitev . 
v pisni obliki . - EU je s svojo politično odločitvijo storila pomemben korak . 
Poročilo predstavlja vmesni pregled te vodilne pobude , ki ocenjuje potek in izvajanje ter odpira razpravo o prihodnjem upravljanju , uporabi in financiranju v okviru EU . 
Menim , da bi morali opraviti celovito analizo , da se natančneje opredelijo možni scenariji ter načini delovanja in uporabe po letu 2013 . 
Popolnoma podpiram poročilo Vladimirja Remeka in sem glasoval za . 
Projekt satelitskega navigacijskega sistema GNSS (Galileo in EGNOS) se je - enako kot schengenski informacijski sistem II - spremenil v finančno jamo brez dna . 
Videti je , da je nadaljnje stroške nemogoče konkretno oceniti , jasno pa je , da je treba varčevati , če želimo preprečiti eksplozijo že tako hitro naraščajočih stroškov projekta . 
Vendar pa se tu težave pojavijo , če s tem povezano zmanjševanje storitev prizadene samo državljane Evrope kot davkoplačevalce , storitve za vojaške namene pa ostanejo nedotaknjene . 
V zvezi s tem je treba nadaljevati z razpravami o preteklem postopku in izvajanju ter o prihodnjem upravljanju , uporabi in financiranju . 
Prav nič verjetno ni , da bi več zasebnega podjetništva na tem področju prineslo kakšno finančno olajšanje . 
Oceno Komisije prav gotovo nestrpno pričakujemo . 
Zamisel o Galileu je načeloma dobra , vendar pa je treba stroške spraviti pod nadzor . 
To sem upošteval pri glasovanju . 
Evropski uniji je ponovno (kot v primeru projekta ITER) uspelo zavleči projekt za toliko časa , da je stroške nemogoče oceniti . 
Enako velja za nadaljnje stroške za projekt GNSS (satelitska navigacijska sistema Galileo in EGNOS) in schengenski informacijski sistem II . 
Skokovito niso narasli samo nadaljnji stroški , ampak so ogromni postali že " normalni " stroški projekta . 
Zdaj poskušamo omejiti škodo z varčevanjem . 
To so nujne poteze . 
Žal pa je videti , kot da bodo ta zmanjšanja prizadela samo evropskega davkoplačevalca , saj se bodo zaradi njih zmanjšale storitve . 
Čeprav se bo GNSS uporabljal samo v vojaške namene , bodo račun poravnali davkoplačevalci - zaradi naknadnih stroškov se bo sedanji znesek podvojil . 
To stanje meče slabo luč na projekt GNSS , ki je sam po sebi pozitiven . 
Zato sem se glasovanja vzdržal . 
v pisni obliki . - (EL) Glasoval sem za poročilo o vmesnem pregledu programa Galileo . 
Velikopotezno evropsko prizadevanje za razvoj evropskega satelitskega navigacijskega sistema s 30 sateliti , ki bi ponujal kakovostne globalne storitve določanja položaja , Evropi zagotavlja samostojnost in neodvisnost od drugih globalnih navigacijskih sistemov ter pridobitev dela tega pomembnega trga visoke tehnologije , kjer sta ZDA in Japonska zdaj vodilni državi . 
Poleg tega bo Galileo lahko podpiral izvajanje prejšnjih sistemov za urejanje prometa za vsa prevozna sredstva (cestni , letalski , pomorski promet itd . ) , kar bo izboljšalo učinkovitost in zmanjšalo vpliv na okolje . 
V kmetijskem sektorju bo lahko Galileo podprl izboljšanje kmetijske pridelave , saj bo zagotavljal učinkovitejšo rabo tal in vode ter tako zmanjšal potrebo po gnojilih in pesticidih . 
Vendar pa so postavljena vprašanja , skupaj z mojim prejšnjim vprašanjem Komisiji o zelo visokih stroških tega posebnega projekta , še vedno odprta . 
Če sem natančnejši , strošek izvajanja programa je bil sprva ocenjen na 3330 milijonov EUR (od katerih naj bi 1800 milijonov plačal javni sektor) . 
Ta znesek se je povečal na 5580 milijonov EUR in bi ga v teh tako težkih gospodarskih časih v celoti moral plačati javni sektor . 
Glasovala sem za to poročilo . 
EU je storila pomemben korak , ko je sprejela svojo politično odločitev in jo zabeležila v Uredbi (ES) št . 683 / 2008 o vzpostavitvi samostojnih evropskih globalnih satelitskih navigacijskih sistemov (GNSS) - Galileo in skupna evropska geostacionarna navigacijska storitev (EGNOS) - , ki sta v lasti in upravljanju EU . 
Sporočilo , ki ga to poročilo obravnava , predstavlja vmesni pregled te simbolične pobude , ki vsebuje oceno postopka in dosedanjega izvajanja , obenem pa odpira razpravo o prihodnjem upravljanju , uporabi in financiranju . 
V sedanjih gospodarskih razmerah je vse bolj nujno pripraviti obsežno politično razpravo o želeni ravni ambicij , ki bo določila raven zagotavljanja storitev , ter o razpoložljivih finančnih sredstvih , pri čemer bo treba sprejeti politično odločitev med modelom , ki ga financira izključno EU , in modelom , ki dopušča nacionalne ali zasebne prispevke . 
Rezultat te razprave bo vplival na politične možnosti za prihodnje upravljanje in vodenje sistemov GNSS . 
Sistem Galileo bo izboljšal natančnost in zanesljivost podatkov globalnega sistema za določanje položaja (GPS) . 
Ta novi sistem bo pomembno pripomogel k samostojnosti in neodvisnosti Evrope od drugih globalnih navigacijskih sistemov ter ji omogočil pridobitev dela tega hitro rastočega svetovnega trga visoke tehnologije . 
Kot vemo , se program v celoti financira iz proračuna Unije in ima predvidena sredstva v višini 3 , 4 milijarde EUR do leta 2014 . 
Vemo , da so ocenjene posredne koristi programa okrog 60 milijard EUR na leto , vendar pa je Komisija priznala , da so nujna dodatna vlaganja , da sistem doseže popolno operativno zmogljivost . 
Ker ni jasno , koliko bo sistem Galileo stal davkoplačevalce , sem se pri glasovanju vzdržal , predvsem da ponovno zahtevam , da Komisija natančno opredeli prihodnje stroške projekta . 
Program Galileo , katerega cilj je s skupno evropsko geostacionarno navigacijsko storitvijo (EGNOS) ustvariti globalni satelitski navigacijski sistem (GNSS) , je skladen s strateško odločitvijo Unije: potrjuje njen vstop na globalni trg , kjer si prizadeva utrditi svoj položaj , saj zdaj na njem prevladujejo Združene države Amerike , pomemben pa je tudi za spodbujanje evropskega gospodarstva . 
Ne smemo pozabiti , da je - kot navaja poročilo - 7 % bruto domačega proizvoda (BDP) EU odvisnega od uporabe globalnega sistema za določanje položaja (GPS) , kar potrjuje potrebo po samostojnem satelitskem navigacijskem sistemu . 
Zdaj nameravamo opraviti celovito analizo projekta . 
Med zaključki analize je treba izpostaviti , da so tekoči stroški teh programov ocenjeni na okrog 800 milijonov EUR na leto in da bo dohodek dosegel 80 milijonov na leto približno šele okrog leta 2030 . 
Vendar pa se po drugi strani ocenjuje , da bi lahko posredne koristi znašale kar 60 milijard EUR na leto . 
V zvezi s tem menim , da je pomembno , kot predlaga poročevalec , da odpremo razpravo o strukturi tega programa in o tem , kako bomo z njim služili v prihodnje , da lahko sprejmemo trdne in varne rešitve za prihodnost Evrope . 
V celoti podpiram samostojni evropski globalni satelitski navigacijski sistem in soglašam s sprejetjem vseh ukrepov , ki so nujni za zagotovitev njegove popolne operativne zmogljivosti . 
To stališče prevladuje tudi v skupinah Evropskega parlamenta , o čemer priča dejstvo , da k poročilu niso bile vložene nobene spremembe . 
V poročilu gospoda Remeka pozivamo Evropsko komisijo , naj začne iskati rešitev za nastale probleme in pripravi postopek financiranja programa , da lahko ta doseže popolno operativno zmogljivost leta 2018 . 
Da bi EU lahko obdržala svojo konkurenčno prednost , pa ne smemo odlašati z začetkom delovanja , sicer nas bodo prehitele druge države , kot so Kitajska , Indija in Japonska . 
v pisni obliki . - To je bilo katastrofalno glasovanje za Zelene . 
Na dveh ločenih glasovanjih smo bili proti (odstavka 19 in 20) , a sta bila oba sprejeta; na končnem glasovanju smo bili proti , a je bilo besedilo sprejeto . 
Skrbi nas predvsem hitrost , s katero želijo nekateri izpeljati to zadevo kljub številnim odprtim vprašanjem . 
Glasovala sem za to poročilo , ker se strinjam , da je projekt Galileo kot del evropskega globalnega satelitskega navigacijskega sistema pomemben . 
Zagotovil bo samostojnost in neodvisnost Evrope od drugih globalnih navigacijskih sistemov ter ji omogočil pridobitev dela tega hitro rastočega svetovnega trga visoke tehnologije . 
Glede na to , da je naša konkurenca vse močnejša in dinamično napreduje , in če želimo v celoti izkoristiti prednosti sistema Galileo , mora ta doseči popolno operativno zmogljivost , za kar pa so potrebna dodatna vlaganja , kot navaja tudi poročevalec . 
v pisni obliki . - Pozdravljam to poročilo , ki zahteva , naj Komisija opravi celovito analizo , da dobi natančnejše podatke o morebitnih scenarijih in sredstvih za delovanje in uporabo po letu 2013 . 
To vključuje vse komercialne vidike uporabe , kot tudi pravne , pogodbene in finančne strukture različnih modelov uporabe , ki bodo zagotovili , da se vzpostavi stabilen model upravljanja . 
Poročilo je bilo v odboru sprejeto z veliko večino (44 proti 4) . 
Evropska pobuda o vzpostavitvi programov Galileo in EGNOS (skupna evropska geostacionarna navigacijska storitev) bo Evropi ne le omogočila samostojnost in strateško neodvisnost od drugih gospodarskih blokov , ampak tudi izboljšala vsakdanje življenje Evropejcev ter prinesla neposredne in posredne koristi evropskemu gospodarstvu . 
Da pa bi lahko dosegli stvarne koristi programa , moramo oblikovati srednje- in dolgoročno strategijo financiranja in upravljanja , ki vključuje glavne ukrepe , ki jih je treba izvesti . 
Samo tako bomo lahko vzpostavili potrebno zaupanje na trgu in s tem zagotovili tako vlaganja kot tudi nakup aplikacij in storitev . 
Samo popolnoma delujoča sistema Galileo in EGNOS bosta prinesla konkretne koristi vsem politikam Evropske unije , zlasti na področju prometa , kmetijstva , boja proti podnebnim spremembam , preprečevanja naravnih in civilizacijskih nesreč ter v znanosti , tehnologiji in inovativnosti . 
Da bi povečali podporo tem projektom , je nujno izboljšati komunikacijo med odgovornimi in splošno javnostjo in tako vzpostaviti neposreden odnos med temi pobudami in evropskimi državljani . 
Poleg tega menim , da je treba ustvariti ustrezno finančno strukturo , da se lahko uresniči in nato uporabi . 
v pisni obliki . - Poročilo preverja napredek pri doseganju evropskega globalnega satelitskega navigacijskega sistema oziroma Galilea in obravnava vprašanja v zvezi s prihodnjim upravljanjem pobude . 
Ko bo Galileo popolnoma delujoč , bo konkuriral ameriškemu GPS in bo deloval na širšem in natančnejšem sistemu satelitov in zemeljskih postaj po vsem svetu . 
Poročilo sicer ugotavlja velik tehnični napredek , vendar pa je glede finančnega stanja projekta bolj kritično . 
Odpira vprašanja , ki jih je treba obravnavati , in predlaga ukrepe , ki lahko zagotovijo , da satelitski sistem doseže popolno operativno zmogljivost , kar pomeni hitrejši donos na naložbo - to poročilo pa je osnova za razpravo o tem , kako lahko Komisija to doseže . 
Glasujem za to poročilo , ker predstavi ustrezne politične prednostne naloge za Parlament za večletni finančni okvir tako v zakonodajnem kot proračunskem smislu . 
Nekatere prednostne naloge , ki jih je vključila skupina Naprednega zavezništva socialistov in demokratov v Evropskem parlamentu in bi jih želel izpostaviti , so na primer: 1) vlaganje za delovna mesta in rast; 2) socialni vidik ter pravice in pogoji delavcev; 3) trajnost; 4) evropska dodana vrednost; 5) predlagana struktura in trajanje . 
Izpostavljam , da je treba posebno pozornost nameniti najbolj oddaljenim regijam , regijam z velikimi in trajnimi naravnimi ali demografskimi omejitvami , kot so najsevernejše regije z zelo nizko gostoto prebivalstva in otoki , ter čezmejnim in gorskim regijam; to pa zato , ker lahko sredstva in zmogljivosti teh regij igrajo pomembno vlogo v prihodnji konkurenčnosti Evropske unije . 
v pisni obliki . - Glasovala sem proti poročilu gospoda Garrige Polleda iz Odbora za politične izzive (SURE) , ker želi povečati proračun EU v obdobju 2014-2020 za 5 % . 
Nisem mogla glasovati za spremembo Konzervativne stranke , da se zamrzne proračun na ravni iz leta 2013 , kajti trdno sem prepričana , da ga je treba zmanjšati , njihovo stališče pa je šibko izhodišče za pogajanja . 
Vložila sem spremembo , da se proračun zmanjša za 2 , 8 % , kar je po navedbah Evropskega računskega sodišča povprečni odstotek nepravilnosti v proračunu EU . 
Med spremembami in izboljšavami , ki sem jim nasprotovala , je bila tudi sprememba , da se ustanovi neuradna nadzorna skupina v Evropskem parlamentu , ki bi bila brez pristojnosti in bi skrbno pregledovala programe . 
v pisni obliki . - Glasovala sem za to pomembno resolucijo o vlaganju v prihodnost: novi večletni finančni okvir za konkurenčno , trajnostno in vključujočo Evropo . 
Podpiram poročevalca , da z zavrnitvijo zamrznitve sredstev , ki jo je decembra 2010 predlagalo pet predsednikov vlad (Francija , Združeno kraljestvo , Nizozemska , Nemčija in Finska) , Evropski parlament posreduje močno politično sporočilo za pogajanja 27 držav članic , ki se bodo začela po uradni predstavitvi predloga Evropske komisije predvidoma 29 . junija . 
Pomembno je upoštevati , da mora sprejetje končne odločitve , ki je predvidena šele v juniju 2012 , temeljiti na soglasnosti držav članic in privolitvi Evropskega parlamenta . 
Kot poslanci Evropskega parlamenta zahtevamo povečanje ravni sredstev za vsaj 5 % v primerjavi s proračunom za leto 2013 . 
Pomembno je tudi upoštevati , da Evropski parlament predlaga uvedbo nove strukture za finančni okvir pod enotnim naslovom " Evropa 2020 " in zahteva 5-letni ali 5 + 5-letni okvir od leta 2021 naprej . 
Po približno enem letu dela je posebni Odbor za politične izzive in proračunska sredstva končno predstavil prihodnje odločitve , ki določajo prednostne naloge v porabi , da se učinkovito in smotrno uporabijo proračunska sredstva Evropske unije , dodeljena za izvajanje k rezultatu usmerjenih politik . 
Če upoštevamo , da je proračun Evropske unije predvsem proračun za naložbe , ki lahko ustvari več naložb iz javnih ali zasebnih virov , ga je mogoče ustrezno prilagoditi spreminjajočim se potrebam in okoliščinam . 
Odločitev , da se povečajo sredstva novega večletnega finančnega okvira za 5 % , bo zagotovila stabilnost obstoječih programskih ciklov in novih vlaganj na področjih , kot so evropska energetska in prometna omrežja , kar bo Evropi omogočilo zaščititi svojo konkurenčnost in pripraviti podlago za dolgoročno gospodarsko rast . 
Ti sektorji se pojavljajo tudi v strategiji Evropa 2020 , katere namen je ustvariti pametno , trajnostno in vključujočo rast s pomočjo znanja , inovativnosti in spodbujanja družbene in ozemeljske kohezije . 
v pisni obliki . - Poročilo o novem večletnem finančnem okviru za konkurenčno , trajnostno in vključujočo Evropo je dragocen del kolektivne analize prihodnje sestave proračuna EU . 
Ocenjuje finančna sredstva , ki jih potrebuje Unija , da doseže svoje cilje in izvede svoje politike v obdobju , ki se začne 1 . januarja 2014 . 
Njen bistveni del je zahteva po povečanju celotnega proračuna EU za leto 2013 za vsaj 5 % in zahteva po uvedbi samostojnega vira financiranja . 
Poročilo zelo jasno poudari , da brez zadostnih dodatnih sredstev v večletnem finančnem okviru po letu 2013 Unija ne bo mogla izpolniti prednostnih nalog iz obstoječih politik , povezanih zlasti s strategijo Evropa 2020 , ali novih nalog , ki jih nalaga Lizbonska pogodba , da niti ne omenjamo odzivov na nepredvidene dogodke . 
Za poročilo sem glasoval tudi zato , ker poziva k preglednejšemu , enostavnejšemu in pravičnejšemu sistemu financiranja za Evropsko unijo . 
Glasovala sem za to odlično poročilo , ki ga je pripravil moj kolega , gospod Garriga Polledo , saj izredno dobro predstavi proračun , ki ga bo Evropska unija potrebovala po letu 2013 , da se lahko spopade s političnimi izzivi . 
Če Evropa resnično namerava izvajati politike , določene v evropskih pogodbah , vključno z najnovejšimi politikami , mora imeti na voljo finančna sredstva za doseganje teh ambicij . 
Zato sem glasovala za zbirko " lastnih sredstev " in uvedbo " davka na finančne transakcije " , ki bi financirali proračun Evropske unije . 
To nujno povečanje evropskega proračuna morajo spremljati tudi veliki prihranki kot posledica optimalizirane (združene) porabe . 
Poleg tega morata v njem svoj zasluženi prostor najti skupna kmetijska politika (SKP) , ki je nujna za zanesljivo preskrbo s hrano in neodvisnost naše celine , in regionalna politika EU , okrepljena z uvedbo vmesne kategorije regij , ki omogoča dodatno finančno podporo tistim regijam , kjer je BDP na prebivalca med 70 % in 90 % evropskega povprečja , kot sta Auvergne in Limousin . 
To poročilo torej pomeni neprecenljivo podporo državljanom ! 
Evropski kmetijski sektor ima družbenogospodarski pomen , zlasti pri zagotavljanju zanesljive preskrbe s hrano in pri spodbujanju podeželskih skupnosti in okolja . 
Zato mora imeti skupna kmetijska politika močan proračun in lastna sredstva , da lahko doseže te cilje . 
Popolnoma podpiram vsebino poročila o splošnih ciljih in nalogah SKP ter tudi to , da se financiranje SKP ne sme zmanjšati v letu 2013 , da bo lahko ustrezno zadostilo tem splošnim potrebam . 
Naslednji večletni finančni okvir vzbuja velika pričakovanja glede doseganja ciljev strategije Evropa 2020 , spodbujanja raziskav in inovacij , spopadanja z okoljskimi izzivi , doseganja ciljev evropskih socialnih , kohezijskih in regionalnih skladov ter spodbujanja izobraževanja , mobilnosti , usposabljanja in vseživljenjskega učenja . 
EU mora imeti ustrezna sredstva in močan večletni finančni okvir , če želi doseči te cilje in zadovoljiti potrebe prebivalcev Unije . 
Glasoval sem za to poročilo . 
Evropska unija se srečuje z ogromnimi izzivi in bo za njihovo premagovanje potrebovala znatna finančna sredstva . 
Jasno je , da sedanji sistem sredstev proračuna EU ne bo mogel zagotoviti izvajanja vseh sprejetih zavez . 
Strinjam se , da je treba temeljito pregledati načela sestavljanja proračuna , da se v prihodnje sredstva za proračun EU zbirajo iz lastnih virov . 
Prav tako je nujno preučiti inovativne mehanizme financiranja , kot je davek na finančne transakcije , ki bi pomembno pripomogel k financiranju proračuna EU . 
Ne morem podpreti poročila gospoda Garrige Polleda . 
Razlog je v tem , da sem v osnovi proti temu , da se prispevki držav članic nadomestijo z neposrednim financiranjem EU , kar pomeni z davkom EU . 
Nenazadnje bi morala biti EU na uslugo državam članicam , to pa mora biti vidno v njenih finančnih ureditvah . 
Kar zadeva vsebino , vidim težavo v tem , da se strategija EU 2020 uporablja kot smernica za večletni finančni okvir . 
Cilji strategije zadevajo socialne politike in politike zaposlovanja , ki so v pristojnosti posameznih držav članic . 
Zgrešena lizbonska strategija nam lepo kaže , kje bomo končali , če svojo strategijo naslonimo na zadeve , pri katerih EU nima besede . 
Poročilo poskuša zmanjšati znesek zaostalih plačil s povečanjem plačil . 
Če se projekti ne izvajajo tekoče , bi bilo bolj razumno , da bi sprejemali manj novih pogodbenih obveznosti . 
Na kratko , poročilo niti najmanj ne razume , kaj pomeni preudarno upravljati proračun glede na hude gospodarske težave evropskih gospodarstev . 
 " Ugrizni toliko , kolikor lahko pogoltneš " je boljši predlog kot ta neželeni poziv za več novih sredstev . 
S tem na evropski ravni ponavljamo napake , ki so jih storile nekatere države v zadnjih letih . 
Poročilo gospoda Polleda se osredotoča na številne izzive Evropske unije , večinoma pa na to , da je treba navadne državljane prepričati , da evropske institucije in Evropska unija služijo njihovim vrednotam in interesom . 
Zato podpiram prihodnji večletni finančni okvir , ki bo pomagal prepričati evropske državljane , da je Unija sposobna misliti in ukrepati , da zaščiti njihove dolgoročne interese in doseže učinkovite rezultate pri doseganju stabilne rasti in notranje kohezije . 
Čeprav je nekaj odločitev , s katerimi se ne strinjam v celoti , je poročilo v splošnem koristno za bolgarske interese , zato sem glasoval za njegovo sprejetje . 
Glasovala sem proti poročilu gospoda Garrige Polleda zaradi nekaj točk , ki so po mojem mnenju ključne v predlogu , ki je bil dan na glasovanje . 
Čeprav podpiram nekaj odstavkov , kot je recimo tisti o uvedbi enega sedeža Evropskega parlamenta , pa poročilo upa , da bo dejansko uveden evropski davek za financiranje dejavnosti Evropske unije . 
Razpravlja o financiranju skupnosti Romov , čemur je moja stranka vedno nasprotovala , in dodelitvi visokih zneskov finančnih sredstev za nov krog širitve Evropske unije v smeri zahodnega Balkana , s čimer se tudi ne strinjam . 
Nazadnje pa se evropska finančna sredstva namenjajo za pomoč državam v razvoju v boju proti podnebnim spremembam , kar je vprašanje , ki poleg okoljske propagande , zagotovo ne bo rešilo prihodnosti ekosistema . 
Glasovala sem za to resolucijo , ker menim , da je zelo pomembno , da Evropski parlament sodeluje v razpravi o tem , kako naj se v prihodnje (2014-2020) razdeli denar iz proračuna EU in katera področja bi morala biti financirana , da si Evropa opomore po svetovni krizi . 
Sodeč po razpravi , sprejeta resolucija kritizira zamisel nekaterih držav članic , da se proračun EU zamrzne na ravni iz leta 2013 zaradi finančnih težav veliko držav članic EU v zadnjih časih . 
Namesto tega smo bili pri določanju obetov za financiranje EU za obdobje 2014-2020 pozvani , naj še naprej zagotavljamo zahtevano financiranje za področja , ki spodbujajo gospodarsko rast in uspešen razvoj . 
Ta področja vključujejo raziskave in spodbujanje inovacij , boj proti brezposelnosti , revščini in izključenosti , ustrezno pripravljenost na demografske spremembe , odgovorno uporabo naravnih virov , notranjo in zunanjo varnost , regionalno in kmetijsko politiko ter razvoj energetske in prometne infrastrukture . 
Čestitam poročevalcu za opravljeno delo , ki sem ga tudi podprl . 
Evropa mora uporabiti naslednji večletni finančni okvir , da posreduje dokončne odgovore svojim državljanom , ki že predolgo trpijo zaradi gospodarske krize , ter da zagotovi dolgoročno rast . 
Doslej Evropska unija ni uspela izpolniti pričakovanj in ambicij , ki bi jih morala . 
Spopasti se bomo morali z zelo zapletenimi izzivi kot tudi gospodarsko krizo , demografskim upadom in pomanjkanjem energije . 
Odgovor na te izzive bomo morali poiskati v strategiji Evropa 2020 , ki mora biti politična referenca za naslednji večletni finančni okvir . 
Določiti moramo več glavnih prednostnih nalog za naslednji večletni finančni okvir , kot so rast in zaposlovanje , trajnostni razvoj , kohezija za rast in zaposlovanje , državljanstvo in globalna Evropa . 
Naslednji večletni finančni okvir mora biti torej oblikovan tako , da zagotovi prožnost in se tako izognemo pomanjkljivostim sedanjega večletnega finančnega okvira . 
Dejansko je dobra zamisel , da načrtujemo vmesni pregled , da bomo lahko ponovno določili zgornje omejitve . 
Nazadnje pa je bistvenega pomena izboljšati sedanji sistem izvenproračunskih instrumentov za prožnost , poenostavitev njihove uporabe in zagotavljanje zadostnih sredstev . 
Naslednji večletni finančni okvir mora doseči pravo ravnovesje med stabilnostjo , srednjeročno napovedljivostjo in prožnostjo , kar je načelo , ki mora ostati v njegovem središču . 
V sredo , 8 . junija , sem glasoval za povečanje proračuna za obdobje 2014-2020 . 
Kot vemo , proračun predstavlja začetek katerega koli političnega dejanja . 
Če nimaš proračuna , nimaš projekta . 
Zato mora proračun EU odražati strategijo rasti EU in njene ambicije za njene državljane . 
Države članice so predlagale zamrznitev proračuna EU iz dveh razlogov . 
Po eni strani denar prihaja iz prispevkov držav članic , po drugi strani pa stabilen proračun za obdobje 2014-2020 pomeni , da so ogroženi vsi glavni projekti EU za oživitev rasti in vlaganje v prihodnost . 
Države članice bi si želele , da EU igra odločilno vlogo pri prevzemanju tveganj , a jo kritizirajo , ko to stori . 
Zato sem tako kot večina kolegov in kolegic - z izjemo evroskeptikov - glasoval za 5-odstotno povečanje proračuna za financiranje glavnih projektov . 
Zdaj se dobro zavedamo dejstva , da države niso sposobne same reševati problemov , ki jih povzroča globalizacija . 
Naslednji korak bo ta , da EU dobi proračun , ki temelji na " lastnih sredstvih " , da se zmanjša naša odvisnost od " nevolje " držav . 
Pristojnosti EU so se z leti povečale , zlasti po uveljavitvi Lizbonske pogodbe . 
Vendar pa se je proračun povečeval zelo počasi . 
Stremimo h konkurenčni , trajnostni in vključujoči Evropi . 
Če želimo doseči ta velikopotezni cilj , menim , da morajo biti finančna sredstva EU prav tako velikopotezna . 
Zato tudi menim , da potrebujemo vsaj 5-odstotno povečanje proračuna za naslednji večletni finančni okvir . 
EU mora pripraviti tudi izčrpno razpravo o vprašanju lastnih sredstev , v kateri bi morali sodelovati predstavniki evropskih institucij in nacionalnih parlamentov , da se doseže soglasje o sistemu lastnih sredstev , ki bo zagotovil učinkovito izvajanje evropskih politik . 
Podpiram zamisel iz tega poročila , da moramo sredstva usmeriti v tiste ukrepe , katerih namen je doseči cilje strategije Evropa 2020 . 
Prav tako v celoti soglašam , da se zagotovita povezanost in združljivost različnih instrumentov , ki so zdaj na voljo za podporo raziskavam , razvoju in inovacijam . 
Nazadnje , verodostojen proračun mora biti povezan in mora zagotavljati učinkovito porabo s preprečevanjem podvajanja pri uporabi sredstev . 
v pisni obliki . - (FR) Glasovala sem za poročilo . 
Velika odlika tega poročila je v tem , da poskuša koherentno zagotoviti vse proračunske vire EU kot sredstvo za doseganje strategije Evropa 2020 ter zavzeti stališče , ki je diametralno nasprotno ozkemu pristopu večine držav članic . 
Medtem ko te članice Evropo skrčijo na skupni imenovalec njihovih prispevkov , ki bi jih želele zmanjšati , in finančnih donosov , ki bi jih želele povečati , pa to poročilo zagovarja močne , združene skupnostne politike , tako v zvezi z dolgotrajnimi usmeritvami kot novimi pristojnostmi v skladu z Lizbonsko pogodbo . 
v pisni obliki . - Proračun EU moramo prilagoditi 21 . stoletju . 
Proračun mora ustrezati našim ambicijam . 
Nova vseevropska vlaganja so nujna za povečanje dodane vrednosti na evropski ravni , ki naj deluje kot katalizator za nadaljnja zasebna vlaganja ter ustvarja ekonomije obsega . 
Obsežno zeleno vlaganje je potrebno na področjih , kot je obnovljiva infrastruktura , z več vetrnimi elektrarnami na severu in sončne energije na jugu . 
Irsko vlaganje v vetrno energijo se bo izplačalo , samo če na primer obstaja evropska infrastruktura , ki bo to energijo izvažala prek Združenega kraljestva in Francije . 
Spričo rastočih cen nafte in vse večje okoljske škode vemo , da se mora Evropa zdaj pomakniti k bolj trajnostni družbi , tako da postane energetsko učinkovitejša , uporablja več energije iz obnovljivih virov , vlaga v javni promet in zagotavlja , da naši otroci živijo v čistem in zdravem okolju . 
Dolgoročni proračun EU bi moral slediti tudi dogovorjenim tako imenovanim strateškim ciljem EU 2020 , zlasti pa našim mednarodno zavezujočim podnebnim ciljem . 
Prenoviti bi bilo treba skupno kmetijsko politiko , da so kmetje plačani za zagotavljanje javnih dobrin , na primer privlačne in biotsko raznovrstne pokrajine . 
Ohraniti moramo proračun SKP , da zagotovimo , da se te ključne okoljske storitve izvajajo tako na Irskem kot po vsej Evropi . 
v pisni obliki . - (NL) Poročilo o večletnem finančnem okviru EU nikakor ne upošteva nezadovoljstva držav članic ter volivcev in davkoplačevalcev po vsej Evropi . 
Kar naprej slišimo pozive po večjih prihodkih Evropske unije , obenem pa morajo vse ostale ravni uprave varčevati . 
Ker tega ne upoštevamo , smo zelo ošabni in odtujeni od sveta . 
Evropa mora ugrizniti toliko , kot lahko pogoltne , se omejiti na svoje ključne dejavnosti in tudi sama vsepovsod varčevati . 
Samo na ta način si bomo lahko povrnili zaupanje volivcev . 
v pisni obliki . - (RO) Glasoval sem za poročilo o novem večletnem finančnem okviru , kajti uvaja možnost uporabe davka na finančne transakcije na evropski ravni . 
S tem bi bile obdavčene špekulativne finančne transakcije , kar bi odvračalo od tovrstne prakse in pomagalo ustvariti nove dohodke , namenjene državam članicam Evropske unije . 
v pisni obliki . - (FR) Evropska unija je s svojim financiranjem raziskav in inovacij ter podporo tako kmetijstvu kot tudi regionalnemu razvoju zelo občutno prispevala k oživitvi evropskih gospodarstev . 
Zato v celoti podpiram predloge , ki jih je danes sprejel Parlament , da se opredeli proračun Evropske unije za naslednjih sedem let . 
Da bi zadostil potrebam državljanov , je Parlament predlagal , da se v okviru strukturnih skladov ustvari nova kategorija regij , katerih BDP na prebivalca znaša od 75 % do 90 % BDP Unije . 
Te regije bodo torej prejele finančno pomoč v skladu z merili , primernejšimi tamkajšnjim razmeram . 
Popolnoma podpiram ta predlog , ki bo na primer neposredno koristil ljudem , ki živijo v moji volilni enoti v Languedoc-Roussillon . 
Evropski parlament je ponovno spregovoril o evropskem proračunu prek večletnega finančnega programa , ki je neke vrste petletni načrt EU . 
Zdaj pa EU , ki od držav članic zahteva tudi zelo veliko žrtvovanja , svojega dobrega nasveta sama nikakor ne more upoštevati . 
Predlogi v tem besedilu so nestvarni in bolj podobni duhomornim mantram; tratenje sredstev in birokracija imata pred seboj še svetlo prihodnost . 
Kar je še huje , da bi se izognil " izsiljevanju " držav članic , ki se seveda upirajo povečanju njihovih že tako visokih prispevkov , Parlament ponovno sproža vprašanje o lastnih sredstvih EU ali , na kratko , o evropskem davku . 
 " Stori tako , kot pravim , in ne kot to počnem sam " bi lahko bilo novo evropsko geslo . 
S sprejetjem tega poročila pozdravljam dejstvo , da se je sprememba št . 74 ohranila , saj zagovarja uvedbo kategorije regij , imenovanih " vmesne " , za naslednje programsko obdobje kohezijske politike 2007-2013 in je torej v skladu s pravičnejšo porazdelitvijo strukturnih in kohezijskih skladov med regijami . 
Imam pozitivno stališče do tega , da se poročilo osredotoča na skupne izzive , s katerimi se srečuje Evropa . 
Obravnava vprašanja podnebja in okolja , ki spadata v vsa področja politike , boj za demokracijo , mir in svobodo na svetovni ravni ter nujno potrebo po raziskavah , inovacijah in infrastrukturi . 
Strategija Evropa 2020 in vlaganje v pobude z evropsko dodano vrednostjo sta prežemala razprave med pripravo poročila . 
Vendar pa me izredno skrbi dejstvo , da smo pristojnost za določanje prednostnih nalog dali Svetu . 
Evropski parlament bi moral imeti pogum , da sam določi prednostne naloge . 
Čeprav so vključene vse zahteve po vključujoči , trajnostni in konkurenčni Evropi , pa vseeno nikakor ne bomo mogli vsega financirati iz proračuna EU . 
Želim stvarno in izvedljivo pogajalsko strategijo , kar pa ni bilo doseženo , prav tako pa poročilo ni jasno opredelilo prednostnih nalog . 
Zato sem se na končnem glasovanju vzdržala . 
V času , ko EU že razume , da sta nujna tako večje usklajevanje gospodarske politike kot večji nadzor nad proračunsko politiko , se mi zdi zamisel , da bi moral večletni finančni okvir podpreti gospodarsko upravljanje , izredno pomembna . 
Poleg te zamisli pa sem v poročilu našel nešteto pomislekov , ki bi jih morali obravnavati in preučiti . 
Menim , da je pozitivno , da večletni finančni okvir služi ciljem strategije Evropa 2020 , prav tako kot skrb , da se vsaj ohrani proračun za skupno kmetijsko politiko (SKP) in dvostebrni sistem . 
Vendar pa bi želel ponoviti , da se je v poročilu ponovno pojavil poziv k uvedbi davka na finančne transakcije , ki ni neposredno povezan z določanjem naše finančne politike in zato po mojem mnenju to ni pregledna praksa . 
Čestital bi poročevalcu za odlično opravljeno delo , katerega rezultat je poročilo , ki nam omogoča pripravo naslednjega večletnega finančnega okvira za obdobje po letu 2013 , kar predstavlja izziv tako za Komisijo kot Svet . 
Strategija Evropa 2020 je sporazumna , njene prednostne naloge so jasne in njeni cilji merljivi . 
Bila bo vodilo pri prihodnjih finančnih perspektivah . 
Vendar pa bo strategija uspešna samo , če bodo njeni proračuni ustrezali njenim ukrepom in ciljem . 
V tem smislu morajo vrednosti večletnega finančnega okvira ustrezati ambicijam in zavezi , ki jih vsebuje strategija Evropa 2020 . 
Kohezijska politika je rezultat načela solidarnosti . 
Pomembno je , da je kohezija gospodarska , družbena in ozemeljska ter da podpira najrevnejše regije . 
Menim , da je bistvenega pomena , da se financiranje kohezijske politike ohrani vsaj na enaki ravni . 
Skupna kmetijska politika (SKP) je uspešna . 
Zato bi morali skupni znesek , dodeljen kmetijstvu , ohraniti in ga še enakomerneje porazdeliti . 
Pomembno je , da se premaknemo k večletnemu finančnemu okviru , katerega prihodki niso odvisni od nacionalnih proračunov za več kot 80 % . 
Nujno je torej nadaljevati razpravo o novih lastnih sredstvih . 
Poročevalec je dejal , da je prišel čas , da prenehamo z glasnimi izjavami o nameri , ki niso ustrezno podprte s finančnimi sredstvi , ki omogočajo dejansko doseganje napovedanih ciljev . 
Poročilo je odličen primer tega . 
Predlog , da se proračun EU zamrzne do pregleda v letu 2020 , z dodatnim povečanjem za 5 % , pomeni , da je ogroženih veliko ciljev , ki so našteti na njegovih 40 straneh , zlasti socialna in gospodarska kohezija . 
V tej hudi gospodarski in družbeni krizi , ki jo še poslabšuje politika EU , proračuni , ki jih te finančne perspektive omogočajo , ne bodo mogli zagotoviti prerazdelitvene funkcije , ki je nujna za učinkovito izvajanje načela kohezije . 
Pripravili smo nešteto predlogov o potrebnem povečanju proračuna EU v podporo gospodarski in družbeni koheziji in za nižje obveznosti nacionalnih prispevkov , in sicer največ 10 % celotnega stroška predloženega projekta , zlasti v državah s najhujšimi finančnimi težavami . 
Poleg tega poudarjamo pomen spodbujanja vlaganj v javne storitve , podpore proizvodnji , ustvarjanja delovnih mest s pravicami , odprave revščine in boja proti družbeni neenakosti . 
Pot , ki jo to poročilo predlaga , pa je nekaj drugega , nekaj zelo drugačnega . 
Zato sem glasoval proti . 
Kljub občasno pozitivnim točkam poročilo ne priporoča odmika od politik Evropske unije o finančnih sredstvih ali njihove spremembe . 
Zato smo glasovali proti . 
Zlasti je narobe , da najvišja prednostna naloga ni odziv na velike družbene probleme , ki so posledica gospodarske in družbene krize , saj bi se morali odzvati z znatnim povečanjem proračuna EU za podporo gospodarski in družbeni koheziji in obenem znižanjem obveznih nacionalnih prispevkov na največ 10 % predloženega projekta . 
Predvsem bi se v državah z največjimi finančnimi težavami morali zavezati vlaganjem v javne storitve , podpori proizvodnji , ustvarjanju delovnih mest s pravicami , odpravi revščine ter boju proti družbeni neenakosti in vsem vrstam diskriminacije , zlasti diskriminaciji na podlagi spola . 
Prav tako je nujno spodbujati mir , razvojno sodelovanje in pomoč ter močno zmanjšati vojaško porabo in čezmorska predstavništva . 
Žal pa se poročilo omejuje na predlog dodatnega povečanja sedanjih postavk proračuna EU za 5 % kljub nasprotovanju zamrznitvi proračuna EU po letu 2013 , kar zagovarjajo nekatere države članice . 
Vendar pa to predlagano povečanje pomeni , da bi naslednji večletni finančni okvir (finančna perspektiva) za obdobje 2014-2020 predstavljal le 1 , 11 % bruto nacionalnega dohodka (BND) EU , v primerjavi z 1 , 06 % , ki je predviden za leto 2013 . 
V razmerah , ko veliko držav članic izvaja stroge finančne ukrepe , mora biti proračun bolj utemeljen kot kdaj koli prej . 
Zagotoviti mora najvišjo možno raven evropske dodane vrednosti , biti mora razumno upravljan ter podpirati javna in zasebna sredstva , kolikor je to mogoče . 
Struktura prihodnjega večletnega finančnega okvira bi morala biti stvarna in bi morala omogočati neprekinjeno načrtovanje ter se izogniti pomanjkljivostim sedanjega večletnega finančnega okvira , zlasti premajhni prožnosti znotraj področij . 
Kar zadeva način razvoja sistema lastnih sredstev EU , ki ga postopoma nadomeščajo prispevki držav članic in zato v njihovih javnih financah velja za odvečno breme , pa je reforma tega sistema nujnejša kot kdaj koli prej . 
Menim , da bi boljši sistem , ki zagotavlja pravičnost , preglednost in zadostne proračunske prihodke , omogočil , da se postopek proračunskega odločanja osredotoči na ključne prednostne naloge Unije . 
Zlasti pa bi morali postopoma odpraviti sedanje izjeme in korektivne mehanizme , kar bi bil pomemben korak k večji pravičnosti in preglednosti proračuna EU . 
v pisni obliki . - Proračun EU po letu 2013 mora biti primeren , da ohrani konkurenčnost , poveča gospodarsko rast in se spopade z visoko brezposelnostjo v Evropi . 
Menim , da sta pri tem cilju osrednjega pomena kmetijstvo in trdna , dobro finančno podprta skupna kmetijska politika . 
Popolnoma podpiram poziv v poročilu , da se kmetijstvo poveže s strategijo Evropa 2020 , saj trdno verjamem , da lahko kmetijstvo in živilski sektor pomembno prispevata k prihodnji gospodarski rasti na Irskem in po vsej Evropi . 
Zato je bistvenega pomena zaščititi in ohraniti 1 , 7 milijarde EUR , ki jih Irska prejme vsako leto v okviru skupne kmetijske politike . 
Močno finančno podprta skupna kmetijska politika bo zaščitila zanesljivo preskrbo s hrano v Evropi , pripomogla k doseganju podnebnih ciljev in ohranila zaposlovanje v naših podeželskih skupnostih . 
Veseli me , da poročilo priznava vlogo sektorjev ribištva in gojenja vodnih organizmov pri ohranjanju zaposlovanja v obalnih , otoških in oddaljenih regijah . 
Menim , da moramo po letu 2013 tem skupnostim nameniti več finančnih sredstev v okviru Evropskega sklada za ribištvo . 
Mirovni proces na Irskem je dobil veliko sredstev iz proračuna EU . 
Pozivam vse poslance in poslanke , da podprejo ohranitev teh pomembnih programov . 
Ne glede na izredno dolžino besedila lahko strnemo , da Parlament poziva , naj se evropski proračun po letu 2013 glede skupnega zneska in porazdeljenosti prilagodi pristojnostim in velikemu številu prednostnih nalog Evropske unije , ki jih določa . 
Torej poročilo zahteva njegovo povečanje - na začetku za vsaj 5 % . 
Kako bo financiran ? 
Z novim evropskim davkom , seveda ! 
Koga želijo preslepiti ? 
Evropa že zdaj veliko stane . 
Kakšen je rezultat ? 
Nemoč v krizi , škoda , ki so jo povzročili evro , trgovinski sporazumi in schengenski sporazum , brezplodno nastopaštvo ter motnje in ovire na drugih področjih . 
V času , ko od držav članic zahtevamo , da korenito oklestijo svoje proračune , ko pozivamo ljudi , naj zategnejo pasove , ko sisteme socialne varnosti spodkopavata brezposelnost in priseljevanje , medtem pa si odgovorni za krizo še naprej polnijo žepe in trgi še naprej špekulirajo , je nezaslišano , da ta skupščina v navezi z Brusljem zahteva en sam cent več za izvajanje svojih politik in njihovo poslabšanje . 
v pisni obliki . - (FR) S sprejetjem poročila gospoda Garrige o političnih in proračunskih izzivih Evropske unije po letu 2013 Parlament - po mojem mnenju še preveč omahljivo - napoveduje razpravo o prihodnji finančni perspektivi Unije . 
Poročilo ponovno poudari nasprotovanje temu , da se različne politike , ki sodijo v pristojnost EU , pomerijo med seboj , in vztraja , da je treba zagotoviti dovolj sredstev v skladu s strategijo EU 2020 . 
Državam članicam posreduje jasno sporočilo: nameravamo podpreti močne , združene politike in v ta namen bomo povečali proračun za vsaj 5 % . 
Poleg tega moramo na področjih , kjer so državljani prikrajšani , ohraniti močno kohezijsko politiko . 
To predlagamo v tem poročilu , skupaj s podporo načrtu , da se izoblikuje vmesna kategorija regij , ki bodo omogočile porazdelitev strukturnih skladov , ki je skladnejša s stvarnimi gospodarskimi in socialnimi razmerami na naših ozemljih . 
Nazadnje pa si mora Unija zagotoviti finančna sredstva , ki ustrezajo njenim ambicijam . 
Zato smo ponovno poudarili svojo željo , da se uvede davek na finančne transakcije - projekt , ki ima široko podporo javnosti in bi zagotovil njeno večjo podporo evropskemu projektu . 
Z glasovanjem za poročilo gospoda Garrige Polledo je Evropski parlament podal svoje stališče o prihodnosti evropskega proračuna in predložil velikopotezen predlog za naslednji večletni finančni okvir . 
Zahtevano povečanje proračuna EU po letu 2013 za 5 % in s tem bruto nacionalnega dohodka celotne Evropske unije z 1 , 06 % na 1 , 11 % odraža željo , da se izpolnijo zaveze za podporo rasti in razvoju , predvsem strategija Evropa 2020 , za kar pa so potrebna ustrezna sredstva . 
Pomembno je upoštevati dodano vrednost evropskega proračuna , ki lahko deluje kot gonilna sila gospodarske rasti , raziskav in razvoja ter zaposlovanja , zlasti za mlade , poleg nacionalnih proračunov . 
Poročilo tudi potrjuje stališče Parlamenta , ki je naklonjeno novim finančnim instrumentom , kot so davek na finančne transakcije in evroobveznice , ki evropskemu gospodarstvu ponujajo priložnost . 
Zdaj pa je naloga Komisije , da udejanji ambicije Parlamenta , predstavi svoje predloge za naslednji večletni finančni okvir in ne podleže omejevalnim proračunskim politikam držav članic . 
Glasovala sem za to poročilo , ker poziva k vzpostavitvi močnih , združenih politik EU . 
Dve drugi pomembni točki sta prejeli mojo podporo . 
Prvič , uvedba kategorije " vmesnih regij " znotraj kohezijske politike , da se porazdeljenost strukturnih skladov bolj ujema s stvarnimi gospodarskimi in družbenimi razmerami na ozemljih , in , drugič , ponoven poziv k uvedbi davka na finančne transakcije kot novega vira sredstev za ohranitev evropskih gospodarskih politik . 
V času varčevalnih politik in nebrzdanih finančnih špekulacij je pravično zahtevati , da finančni sektor odigra svojo vlogo pri ponovni oživitvi gospodarstva , ki ga je izčrpal s svojim neodgovornim ravnanjem . 
Resolucija , ki jo je sprejel Evropski parlament , je naš prvi prispevek k razpravi o prihodnji finančni perspektivi . 
Z vsem srcem podpiram predlog o povečanju proračuna Evropske unije v naslednji proračunski perspektivi . 
Menim , da Evropska unija potrebuje velikopotezen proračun , ki bo ustrezal prihodnjim izzivom . 
Zmanjšanje ali zamrznitev evropskega proračuna , kar predlagajo nekatere države članice , ni dobra rešitev za evropsko gospodarstvo . 
Evropski proračun mora biti proračun , ki bo države članice podpiral pri izhodu iz krize in ki se lahko tudi prožneje odzove na nepričakovane dogodke . 
Prav tako pozdravljam podporo Parlamenta zamisli , da se nekatere regije opredelijo kot " vmesne regije " , s čimer bomo spodbudili njihov nadaljnji razvoj , kljub temu da presegajo veljavno zavezujoče merilo 75 % BDP Evropske unije . 
Uvedba te kategorije bo pomagala regijam , ki se še vedno spoprijemajo z mnogimi razvojnimi izzivi , kljub temu da presegajo povprečje EU , v bližnji prihodnosti pa se bodo sem uvrstile tudi poljske regije . 
Menim , da mora proračun EU dobiti dovolj sredstev , da lahko financira sprejete zaveze . 
Obenem bi želela poudariti , da bi se morala EU odločiti za pristop samoobvladovanja in ta sredstva zagotoviti s prerazporejanjem znotraj obstoječega proračuna EU . 
Menim , da se višina proračuna ne bi smela povečati . 
Želela bi , da se kmetijski proračun zmanjša v prid prednostnim nalogam na področju raziskav in razvoja ter prehodu na zeleno energijo itd . , kot je določeno v strategiji Evropa 2020 . 
Zato tudi ne soglašam z ohranitvijo ravni proračuna iz leta 2013 za kmetijstvo , bi pa pozdravila enakomernejšo porazdelitev kmetijske pomoči med državami članicami . 
Menim , da je zelo pomembno izboljšati učinkovitost upravnih odhodkov EU , in eden od načinov je povečanje preglednosti postopka porazdelitve in uporabe teh odhodkov . 
Mislim , da se najvišji znesek lastnih sredstev ne bi smel spremeniti , saj bi moralo biti financiranje politike EU omogočeno v okviru sedanjega najvišjega zneska prihodkov . 
Menim tudi , da je treba pregledati sistem lastnih sredstev EU . 
Sedanji sistem je zelo zapleten in nepregleden . 
Zaradi znižanj sistem ni nič kaj pravičnejši , povzročil je le veliko novih izjem in popravkov . 
Vendar pa sprememba sistema Evropski uniji ne daje neposredne pravice do obdavčitve , saj Pogodba te pristojnosti Unije ne predvideva . 
Za uveljavitev kakršne koli spremembe sistema lastnih sredstev je potrebno soglasje držav članic . 
V glasovanju o poročilu o dolgoročnem proračunu EU v Strasbourgu 8 . junija 2011 smo se švedski konzervativci v Evropskem parlamentu odločili , da glasujemo proti predlogu . 
Razlog je v tem , da predlog ni določil prednostnih nalog za pomembne in manj pomembne odhodke , kar je po našem mnenju nujno . 
Namesto , da bi nas vodil in se osredotočil na tisto , kar bo Evropi prineslo rast in konkurenčnost , predlog poziva k povečanju proračuna za 5 % , da bi se izognil določitvi prednostnih nalog . 
V času , ko se države članice EU borijo z ogromnimi proračunskimi primanjkljaji in rastočimi državnimi dolgovi , se Evropski parlament odloči in zahteva več denarja za EU . 
Tega pristopa ne moremo podpreti . 
Namesto tega bi morali postopoma ukiniti subvencije za skupno kmetijsko politiko (SKP) in strukturne sklade , vendar pa gre izglasovani predlog ravno v nasprotno smer . 
Čeprav smo glasovali proti poročilu kot celoti , pozdravljamo besedilo v predlogu o " občutnem povečanju " razdelkov za znanost in raziskave . 
Za to smo si močno prizadevali in vključitev tega je korak v pravo smer . 
Pri določanju finančne perspektive EU za obdobje 2014-2020 je treba zagotoviti ustrezno financiranje področij , ki spodbujajo gospodarsko rast in uspešen razvoj , z drugimi besedami , da se osredotočimo na raziskave in spodbujanje inovacij , boj proti brezposelnosti , revščini in izključenosti , ustrezno pripravljenost na demografske spremembe , odgovorno uporabo naravnih virov , notranjo in zunanjo varnost , regionalno in kmetijsko politiko ter na razvoj energetske in prometne infrastrukture . 
Vzdržal sem se glasovanja o tem dokumentu , ker moramo temeljito pregledati skupno kmetijsko politiko , ki mora zagotavljati pošten in enoten sistem neposrednih plačil , ter veliko drugih področij , brez katerih ne bomo mogli ustvariti konkurenčno in močno Evropo . 
To poročilo je morda med najpomembnejšimi tega zakonodajnega obdobja . 
Imel sem priložnost biti poročevalec za Odbor za kulturo in izobraževanje in menim , da je doseženi dogovor , čeprav ni popoln , verjetno najbolje , kar smo lahko dosegli v sedanjih gospodarskih razmerah . 
Z zaupanjem sem glasoval zanj in upam , da bo posredoval jasno sporočilo Svetu , ki bo upoštevalo stališče Evropskega parlamenta . 
Glasovala sem za to resolucijo , saj v obrazložitvi izpostavi glavne probleme in prednostne naloge za EU v novem večletnem finančnem okviru . 
Zlasti bi želela poudariti poziv v resoluciji , naj Komisija pripravi predloge za učinkovito in smotrno skupno kmetijsko politiko (SKP) EU , ki bi pravičneje porazdelila neposredna plačila med državami članicami in kmeti ter okrepila povezavo med zagotavljanjem javnih dobrin družbi in finančnimi podporami kmetom . 
V celoti podpiram poziv , da se sredstva , dodeljena skupni kmetijski politiki v proračunskem letu 2013 ohranijo na enaki ravni za naslednje finančno programsko obdobje , da lahko SKP izpolni svoje razširjene cilje in naloge . 
Novi sistem financiranja EU mora biti preglednejši , enostavnejši in pravičnejši . 
Zato podpiram predloge , da se sistem nacionalnih prispevkov , ki nesorazmerno poudarja neto zneske med državami članicami namesto načelo evropske solidarnosti in evropskega skupnega interesa , postopoma zamenja z lastnimi sredstvi Unije , ki bi jih Unija zbirala neposredno in neodvisno od nacionalnih proračunov . 
Kljub temu da poročilo Evropskega parlamenta " Vlaganje v prihodnost: novi večletni finančni okvir za konkurenčno , trajnostno in vključujočo Evropo " vsebuje veliko zamisli , ki bi jih bilo treba podpreti , ga sam nisem podprl , ker menim , da kvari podobo Evropske unije v očeh njenih prebivalcev . 
Poročilo predlaga povečanje davčne obremenitve evropskih državljanov in s tem se ne morem strinjati . 
Lahko sicer soglašamo , da mora Evropa imeti svoja lastna sredstva in da jih lahko pridobi z obdavčitvijo . 
Vendar pa to zahteva izoblikovanje zvezne Evrope , kar pa bi bilo treba doseči z odprtimi razpravami in ne skozi stranska vrata z davčno politiko . 
Če želimo nadaljevati v tej smeri , moramo sprva poskrbeti , da države članice soglašajo s tem , da se morajo odreči svojim davčnim prihodkom v korist Evropske unije , in samo tedaj bo mogoče ustvariti skupni proračun , ki se bo sam financiral . 
Da bi lahko sprejeli tovrstno odločitev , morajo evropski politiki vključiti družbo , kar pa se v tem primeru ni zgodilo . 
Želel bi čestitati gospodu Garrigi Polledu za odlično opravljeno delo v zvezi s pomembnim vprašanjem - obeti za financiranje . 
Gospod Garriga Polledo je Parlamentu predstavil učinkovit povzetek , ki vključuje stališča različnih nacionalnih delegacij in različnih političnih skupin . 
Močno podpiram odločitev o zahtevanem povišanju sredstev za naslednji večletni finančni okvir za vsaj 5 % . 
Poleg tega bi želel izpostaviti del poročila , ki obravnava skupno kmetijsko politiko , saj sem poročevalec mnenja Odbora za kmetijstvo in razvoj podeželja . 
Zato popolnoma podpiram odločitev , da se obstoječi kmetijski proračun vsaj ohrani , pri tem pa opozarjam , da je skupna kmetijska politika edina prava evropska politika , ki lahko igra pomembno vlogo v strateškem sektorju , ki zagotavlja dobrine za javno uporabo in ustvarja pravo evropsko dodano vrednost . 
Nazadnje bi želel izpostaviti glasovanje o kohezijski politiki , kjer je bila uspešno dodana zaščitna določba za primere uvedbe vmesnih kategorij , da se izognemo umiku sredstev iz regij , ki so upravičene do financiranja v skladu s ciljem konvergence , konkurenčnosti in sodelovanja . 
To pomeni , da potrebujemo dodatna sredstva za financiranje novega cilja . 
Menimo , da mora proračun EU dobiti dovolj sredstev , da lahko financira sprejete zaveze . 
Obenem bi želeli poudariti , da bi se morala EU , kolikor je le mogoče , odločiti za pristop samoobvladovanja in ta sredstva zagotoviti s prerazporejanjem znotraj obstoječega proračuna EU . 
Želeli bi , da se kmetijski proračun zmanjša v prid prednostnim nalogam na področju raziskav in razvoja ter prehodu na zeleno energijo itd . , kot določa strategija Evropa 2020 . 
Zato tudi ne soglašamo z ohranitvijo ravni proračuna iz leta 2013 za kmetijstvo , bi pa pozdravili enakomernejšo porazdelitev kmetijske pomoči med državami članicami . 
Prav tako menimo , da je zelo pomembno izboljšati učinkovitost upravnih odhodkov EU , in eden od načinov je povečati preglednost postopka porazdelitve in uporabe teh odhodkov . 
Menimo , da se najvišji znesek lastnih sredstev ne bi smel spremeniti , saj bi moralo biti financiranje politike EU omogočeno v okviru sedanjega najvišjega zneska prihodkov . 
Menimo tudi , da je treba pregledati sistem lastnih sredstev EU . 
Sedanji sistem je zelo zapleten in nepregleden . 
Zaradi znižanj sistem ni nič kaj pravičnejši , povzročil je le veliko novih izjem in popravkov . 
Vendar pa sprememba sistema Evropski uniji ne daje neposredne pravice do obdavčitve , saj Pogodba te pristojnosti Unije ne predvideva . 
Za uveljavitev kakršne koli spremembe sistema lastnih sredstev je potrebno soglasje držav članic . 
Predlog resolucije Evropskega parlamenta " Vlaganje v prihodnost: novi večletni finančni okvir za konkurenčno , trajnostno in vključujočo Evropo " je pomemben tako zaradi doseganja ciljev EU 2020 (v zvezi z obuditvijo in dolgoročno zaščito stopnje gospodarske rasti) kot zaradi preprečevanja ponovitve sedanje gospodarske krize . 
Poročilo navaja , da bi morala strategija Evropa 2020 opredeliti politike novega večletnega finančnega okvira , saj se lahko cilji (EU 2020) dosežejo le z optimalno uporabo razpoložljivih sredstev (zagotovljenih z ustreznimi politikami) . 
Zato bo postopek določitve glavnih prednostnih nalog za prihodnji večletni finančni okvir , kot so znanje za gospodarsko rast , kohezija za gospodarsko rast in zaposlovanje , upravljanje naravnih virov in trajnostni razvoj , državljanstvo in globalna Evropa , pomagal zagotoviti ustrezno dodeljevanje in optimalno uporabo razpoložljivih sredstev . 
Priprava novega večletnega finančnega okvira , kot je opredeljena v tem poročilu , bo pomagala pri pripravi dolgoročnega akcijskega načrta , ki bo dal konkretne rezultate in ponudil možnost za zagotovitev gospodarske rasti za EU . 
v pisni obliki . - (FR) Podprla sem poročilo gospoda Garrige Polleda , ker menim , da so njegova splošna vodila upravičena glede na izzive , s katerimi se mora Evropska unija spoprijeti v prihodnjih letih . 
Nestvarno je prenesti nove odgovornosti na Evropo , ne da bi povečali finančna sredstva , ki jih lahko črpa v ta namen . 
Vendar pa bi želela , da Evropski parlament naredi korak naprej od postavljanja upravičenih zahtev in določi omejeno število prednostnih nalog . 
Refren " vedno več " , ki ga slišim pri veliko poslanskih kolegov , je preveč lahkoten odgovor . 
Moramo biti prepričljivi glede učinkovitosti evropskih odhodkov v primerjavi z nacionalnimi odhodki . 
Poleg tega je kakovostna razsežnost odhodkov prav tako pomembna kot količinska . 
Nazadnje pa bi lahko veliko " prihranili " tudi tako , da bi neporabljena sredstva na ravni Evropske unije prenesli v proračun EU , namesto da jih vračamo državam članicam . 
Kar zadeva uvedbo sistema lastnih sredstev , pa sem izredno previdna glede enostranske uvedbe davka na finančne transakcije brez predhodne resne študije učinkov . 
Podpora tovrstnemu ukrepu brez poznavanja njegovih posledic kaže , da je večina Evropskega parlamenta na napačni poti . 
v pisni obliki . - S težkim srcem sem glasoval proti tej resoluciji . 
Čeprav menim , da je mogoče doseči nekaj dobrega , če 27 držav članic združi svoja sredstva , pa nisem mogel glasovati za 5-odstotno povečanje proračuna EU po letu 2013 , saj še nismo natančno preučili odhodkov , da bi odpravili tratenje sredstev in podvajanje . 
Proračun EU po letu 2013 mora dati prednost rasti in ustvarjanju delovnih mest . 
Proračun Evropske unije bi moral ustvariti najvišjo raven evropske dodane vrednosti , biti preudarno upravljan in spodbuditi čim več javnih in zasebnih sredstev . 
Da bi se lahko spoprijeli s prihodnjimi izzivi , podpiramo cilje strategije Evropa 2020 , katere namen je pomagati Evropi , da okreva po krizi in postane močnejša s pomočjo ustvarjanja delovnih mest ter pametne , trajnostne in vključujoče rasti . 
To je politična referenca za naslednji večletni finančni okvir , ki mora biti čim bolj ambiciozen . 
V skladu s tem menimo , da bi se morale ključne prednostne naloge za naslednji večletni finančni okvir razporediti okrog naslednjih področij: znanje za rast in zaposlovanje , trajnostni razvoj , kohezija za rast in zaposlovanje , državljanstvo in globalna Evropa . 
Struktura naslednjega večletnega finančnega okvira mora biti stvarna , omogočiti nadaljevanje načrtovanja in se izogniti pomanjkljivostim sedanjega večletnega finančnega okvira . 
Zlasti bi morala vzpostaviti pravo ravnovesje med stabilnostjo , srednjeročno napovedljivostjo in prožnostjo . 
Nazadnje pa menimo , da bi morali , če želimo imeti pravičnejši in preglednejši proračun Evropske unije , postopoma odpraviti obstoječe izjeme in korektivne mehanizme . 
Poročilo gospoda Garrige je preskus , da ugotovimo , kako učinkovito delujejo politike EU za naslednje programsko obdobje . 
Poročevalec pred nas postavlja velik izziv . 
Gre za ugoditev nacionalnim interesom , ki so zelo različni , pri tem pa tudi za izboljšanje evropske dodane vrednosti , kar se odraža v večletnem finančnem okviru . 
Menim , da morajo evropski državljani bolje razumeti cilje kohezijske politike . 
Močno Evropo , ki se bo lahko spoprijela s svetovnim konkurenčnim okoljem , lahko dosežemo z ohranjanjem kohezijske politike , ki je ključni element politik EU in katere cilj je uravnotežen razvoj v vsaki regiji . 
Vztrajam , da se ohrani pomemben del prihodnjih proračunskih obetov za kohezijsko politiko . 
Zmanjšanje gospodarskih in družbenih razlik v EU mora ostati še naprej njena glavna prednostna naloga . 
Da bi dosegli predlagane rezultate , moramo ohraniti glavna merila za dodeljevanje sredstev glede na raven razvoja ter konvergenco med regijami EU . 
Podpiram to poročilo , ker menim , da je dopolnitev večletnega finančnega okvira po letu 2013 izvedljiva rešitev , ki zahteva spremembe sedanje strukture . 
Poleg določbe o financiranju raziskav in razvoja ter energetike in prometa moramo upoštevati tudi vlaganja na področji kohezije in kmetijstva . 
Poročilo gospoda Garrige Polleda " Vlaganje v prihodnost: novi večletni finančni okvir za konkurenčno , trajnostno in vključujočo Evropo " je zelo pomemben korak v institucionalni in gospodarski reorganizaciji Evropske unije po uveljavitvi Lizbonske pogodbe . 
Vsi vemo , da nova Pogodba poziva , da se nova področja pristojnosti odrazijo v naslednjem večletnem finančnem okviru . 
To nam bo zagotovo pomagalo pri spoprijemanju z novimi svetovnimi izzivi . 
Glasoval sem za . 
v pisni obliki . - Laburistični poslanci v EP menijo , da se moramo pri porabi sredstev v EU osredotočiti na naložbe v gospodarstvo in raziskave , ki spodbujajo gospodarstvo in ustvarjajo delovna mesta , in temu dati prednost . 
Ciljno usmerjena poraba EU je način , kako lahko spodbudimo lokalna gospodarstva in v naše skupnosti prinesemo nova delovna mesta . 
EU regijam v Združenem kraljestvu glede na varčevalne ukrepe vlade zagotavlja bistvena sredstva . 
Vendar pa si davkoplačevalci želijo najboljše porabe denarja . 
Zato so laburistični poslanci v EU glasovali proti pozivom k 5-odstotnemu povišanju proračuna . 
Prihranke , s katerimi bi financirali prednostne naloge evropskega gospodarstva , lahko dosežemo in jih moramo doseči na drugih področjih , zlasti v skupni kmetijski politiki , vključno s škodljivimi kmetijskimi izvoznimi subvencijami in subvencijami za tobak . 
Razprava o večletnem finančnem okviru je priložnost za temeljno reformo , ki jo je treba izkoristiti . 
V Evropi , ki potrebuje sredstva za delovna mesta in rast , politika " običajnega poslovanja " ni sprejemljiva . 
Laburistični poslanci EP so prepričani , da družine ne smejo več nositi vseh stroškov prispevka Združenega kraljestva v proračun . 
Zato podpiramo razpravo o drugih načinih financiranja EU , s čimer bi se zmanjšal znesek , ki ga prispevajo DDV in nacionalni proračuni , z možnostmi , kot so usklajeni ukrepi za obravnavo premalo obdavčenega finančnega sektorja . 
S tem poročilom je prav Evropa 2020 okvir za prihodnji evropski proračun . 
Podpira evropski semester , evropski mehanizem za stabilnost in pakt za evro plus . 
Jedrsko vprašanje pa ni omenjeno niti z besedo . 
Bi za to morali imeti proračun ? 
Mislim , da ne . 
Številne države članice trenutno uvajajo zahtevne proračunske spremembe , zato naj bi bil zagovor proračuna EU dobro utemeljen . 
Proračun EU naj bi zagotavljal najvišjo raven evropske dodane vrednosti , pokazal trdno upravljanje in naj bi čim bolj služil spodbujanju javnih in zasebnih sredstev . 
Strategija Evropa 2020 je odziv na takšne izzive . 
To je strategija , ki naj bi pomagala Evropi , da si opomore in iz krize pride močnejša z ustvarjanjem delovnih mest in pametno , vzdržno in vključujočo rastjo . 
Strinjam se s poročevalcem , ko pravi , da bi morala biti " strategija Evropa 2020 referenca politik za naslednji večletni finančni okvir in da bi ta moral odražati ambicije strategije " . 
Prednostne naloge naslednjega večletnega finančnega okvira bi se morale navezovati na naslednja področja: znanje za rast in delovna mesta , upravljanje naravnih virov in trajnostni razvoj , kohezija za rast in delovna mesta , državljanstvo in globalna Evropa . 
v pisni obliki . - Poročilo posebnega odbora za politične izzive in proračunska sredstva opredeljuje politične prednostne naloge Parlamenta za večletni finančni okvir po letu 2013 . 
Pomembna točka v poročilu je zahteva za uvedbo enega ali več virov pravih lastnih sredstev za Unijo , da bi nadomestili sistem , ki temelji na BND , in dosegli bolj neodvisen , pravičnejši , preglednejši , preprostejši in bolj nepristranski finančni sistem . 
Da bi se izognili zlorabi računovodskih podatkov , je treba podpreti to poročilo . 
Glasoval sem za . 
v pisni obliki . - (DE) Neto plačnice morajo od popolnega poloma z reševalnim svežnjem za evro prispevati dvakrat , trikrat več . 
V prihodnjih letih se bo namesto jamstev za te reševalne mehanizme namenil pravi denar . 
To bodo morale financirati neto plačnice , povedano drugače , marljivi državljani Nemčije , Francije , Italije , Nizozemske in Avstrije , iz nacionalnih proračunov; prvi boleči varčevalni ukrepi se v teh državah že čutijo . 
Zahteve po povečanju proračuna v teh težkih razmerah so nezaslišane . 
Ne potrebujemo napihnjenega proračuna EU , ki je morda kar desetkrat višji , kot je potrebno; ne potrebujemo proračuna , ki ga financirajo davkoplačevalci EU in ki je izgubil občutek , da je treba varčevati; ne potrebujemo nadaljnjega napihovanja bruseljske birokracije , ki neto plačnice obira do zadnjega ficka . 
Namesto tega bi si morali dosledno prizadevati , da bi izkoristili vse možnosti za varčevanje . 
Subvencije za kmetijstvo , največji in najspornejši proračunski dejavnik , je treba ponovno nacionalizirati . 
S tem bi proračun EU razbremenili pritiska , države članice pa bi se lahko bolje odzvale na poseben značaj svojega kmetijskega sektorja . 
Zato se ne obotavljam in glasujem proti poročilu gospoda Garrige Polleda . 
v pisni obliki . - (RO) Glasoval sem proti spremembi 39 v tem poročilu in z razširitvijo za spremembo 62 . 
Mislim , da za naslednje programsko obdobje regije potrebujejo vmesno kategorijo , edini pogoj pa bi bil , da dodelitev sredstev , namenjenih tem regijam , ne vpliva na dodeljena sredstva , katerih namen je doseganje ciljev konvergenčnosti in konkurenčnosti . 
Danes sem se med glasovanjem o poročilu gospoda Garrige Polleda o naložbah v prihodnje: novem večletnem finančnem okviru za konkurenčno , trajnostno in vključujočo Evropo vzdržal glasovanja o spremembah , ki so jih glede posredovanja predlogov o uvedbi davka na finančne transakcije Evropski komisiji predložile Skupina naprednega zavezništva socialistov in demokratov v Evropskem parlamentu , Skupina Zelenih / Evropske svobodne zveze in Konfederalna skupina Evropske združene levice - Zelene nordijske levice . 
Takšnega poteka ukrepanja nisem mogel podpreti , čeprav sem goreč zagovornik davka , ki bi EU zagotovil lastne prihodke . 
Evropski davek bo zagotavljal možnost doseganja ciljev EU , ne da bi to oviralo stališča držav članic , ki interese EU vse prepogosto žrtvujejo kratkoročnim ciljem . 
Vendar pa menim , da je nespametno uvajati davek na finančne transakcije le v Evropski uniji . 
Spopadamo se z izzivom preoblikovanja evropskega gospodarstva v najbolj konkurenčno na svetu in po mojem mnenju je nesprejemljivo oblikovati breme , ki bo povzročilo odtok kapitala iz Evrope . 
Podobno mislim , da so poskusi uvedbe davka na ogljik namesto davka na finančne transakcije izjemno škodljivi . 
Od evropskih marljivih državljanov se zahteva , da plačujejo vedno več . 
Po katastrofalnem reševalnem svežnju za evro , ki je preprosto vključeval neto plačnice , ki naj bi prevzele udarec , ki ga je z napačnim upravljanjem in korupcijo ustvarilo nekaj južnih držav , so že zdaj preobremenjeni državljani v državah neto plačnic zaprošeni , naj izpljunejo še več denarja . 
Namesto , da bi izkoristili vsako priložnost , da privarčujemo denar , se izdatki še naprej povečujejo . 
Prizadevati bi si morali za zmanjšanje in ne povečanje bremena . 
Zato sem glasoval proti temu predlogu . 
Vzpostaviti moramo večletni finančni okvir , ki bi zagotavljal preglednejše in učinkovitejše financiranje politike EU in preprečil ponovitev krize . 
Strategija Evropa 2020 bi morala biti referenca za izvajanje večletnega finančnega okvira . 
Predvsem pa novi sistem financiranja proračuna ne bi smel povečati obremenitve nacionalnih zakladnic ali davčne obremenitve državljanov . 
Da bi zmanjšali nezadovoljstvo državljanov s sedanjimi izdatki , je treba izboljšati kakovost izvajanja in uporabe izdatkov . 
Povečati moramo preglednost razporejanja in porabe sredstev ter zmanjšati upravne stroške in birokracijo . 
Precej pozornosti bi morali nameniti zmanjšanju revščine in brezposelnosti , industriji in energiji ter oblikovanju na znanju temelječe družbe . 
Zagotoviti moramo ustrezno financiranje obsežnih raziskovalnih in razvojnih projektov . 
Glede na pomen malih in srednjih podjetij (MSP) je treba v izboljšanje njihovih pogojev poslovanja vložiti ustrezna finančna sredstva . 
Ne strinjam se s predlogom za zmanjšanje finančnih sredstev , ki bi se v prihodnje dodeljevala skupni kmetijski politiki , ker je kmetijstvo še zlasti občutljiv sektor . 
Zmanjšanje finančnih sredstev bi imelo predvsem negativne posledice za kmete v vseh državah EU . 
Evropski socialni sklad naj bi postal politična prednostna naloga , da bi dosegli socialne in zaposlitvene cilje . 
Izboljšati moramo sisteme za spremljanje in ocenjevanje izvajanja kohezijske politike . 
Večletni finančni okvir mora ob približevanju novi stopnji širitve EU zagotavljati ustrezno uravnotežene izdatke . 
Glasoval sem za poročilo gospoda Garrige Polleda , ker menim , da bi morali biti finančni instrumenti v prihodnje učinkoviti , okrepiti bi morali kohezijo in Evropsko unijo pripraviti na izzive svetovnega trga . 
Strinjam se z vsebino besedila , čeprav ima dve točki , s katerima se nisem strinjal in sem jima nasprotoval: davek na finančne transakcije in spremembe za uvedbo " vmesne kategorije " . 
Mislim , da davka na finančne transakcije ne bi bilo treba vključiti v to poročilo . 
Razprava o tem davku je pomembna , vendar zahteva poglobljeno analizo . 
Dodajanje vmesne kategorije pa bi po drugi strani ogrozilo horizontalni pristop za regije cilja 2 , ki se je v zadnjih letih izkazal kot učinkovit , sistem postopnega odpravljanja in sredstva za regije cilja 1 . 
To bi prizadelo italijanske regije v korist regij v novih državah članicah , ki so z nedavno širitvijo že prejele velik delež financiranja . 
Novi večletni finančni okvir je ključnega pomena za ustrezno izvajanje strategije Evropa 2020 in na splošno za sposobnost zagotavljanja pogojev za trdnejši razvoj , ki se lahko odziva na težave , s katerimi se srečujejo različni evropski prebivalci , in za njihova pričakovanja glede izboljšanja življenja . 
Pri tem čestitam avtorju poročila za predlog za sedemletni večletni finančni okvir , ki je v skladu s strategijo Evropa 2020 in ki je deležen vmesnega pregleda in pri tem zagovarja vsaj: ohranitev proračuna EU s posebnim poudarkom na skupni kmetijski politiki (SKP) in kohezijski politiki , močnejši občutek prožnosti , ki ob oprijemljivejših finančnih omejitvah postane še nujnejši , pa tudi večja demokratična odgovornost , da bodo lahko evropska sredstva dejansko spodbujala razvojne projekte , ki so lahko trajnostni . 
V tem okviru je pomembno , da so se regije , ki že izhajajo iz cilja 1 , sposobne premakniti na vmesno stopnjo ob krepitvi razvoja , glede česar so že pokazale , da so sposobne , in jih ne prepustimo nenadno , s čimer bi ogrozili medtem dosežen napredek . 
Pozitivno gledamo na usmerjenost poročila na skupne izzive , s katerimi se spopadamo: podnebna in okoljska vprašanja , boj za demokracijo , mir in svobodo na svetovni ravni in nujnost raziskav , inovacij in infrastrukture . 
Strategija Evropa 2020 in naložbe v pobude z evropsko dodano vrednostjo so prežemale razprave , ko smo se ukvarjali s poročilom . 
Vendar pa nas močno skrbi dejstvo , da smo pristojnost določanja prednostnih nalog prenesli na Svet . 
To je za Evropski parlament obžalovanja vredno . 
Čeprav so vključene vse zahteve za vključujočo , trajnostno in konkurenčno Evropo , je nemogoče financirati vse naenkrat iz proračuna EU . 
Želimo realistično in izvedljivo pogajalsko strategijo , ker pa poročilo ne opredeljuje jasnih prednostnih nalog , menimo , da ta cilj ni bil izpolnjen . 
Naši predlogi glede modernizacije kmetijskega proračuna niso bili vključeni v končni dokument . 
To so nekateri izmed razlogov , da smo se vzdržali končnega glasovanja . 
v pisni obliki . - (FR) Glasoval sem za poročilo , ki ga je gospod Garriga Polledo predstavil v imenu posebnega odbora za politične izzive in proračunska sredstva za trajnostno Evropsko unijo po letu 2013 . 
V okviru vse več populizma je pogosto vprašljiva učinkovitost in celo ustreznost politik EU . 
Vendar pa glede na krize , finančne , gospodarske , socialne ali podnebne , ne potrebujemo manj , ampak več Evrope . 
To poročilo nazadnje predlaga , da se EU zagotovijo sredstva , ki ustrezajo njenim ambicijam , pri čemer zagovarja precejšnje povečanje proračuna EU , najmanj 5 % , in mobilizacijo proračunskih sredstev Unije v korist strategije EU 2020 . 
Evropski parlament zaradi delovanja Skupine naprednega zavezništva socialistov in demokratov v Evropskem parlamentu v tem poročilu prav tako zagovarja močna ukrepa: kar zadeva prihodke , temeljito reformo sistema lastnih sredstev , predvsem z vzpostavitvijo davka na finančne transakcije (Tobinov davek); kar zadeva izdatke , vzpostavitev kategorije " vmesnih regij " za povečanje solidarnosti na ozemlju EU in za zagotavljanje pravičnejše porazdelitve strukturnih sredstev regionalne politike . 
v pisni obliki . - (RO) Kombinacija manjšega deleža delovno aktivnega prebivalstva in višjega deleža upokojencev bo še dodatno obremenila sisteme socialnega varstva in gospodarsko konkurenčnost , kar bo glede na vse večje število starejših žensk in sedanjih razlik v socialnem varstvu povzročalo vse večje težave v smislu revščine na podlagi spola . 
Treba je poudariti pomen priprave proračuna ob upoštevanju vidika spola kot orodja upravljanja za izboljšanje učinkovitosti in pravičnosti , ustreznega spremljanja vpliva dodeljevanja proračunskih sredstev na gospodarske in socialne možnosti moških in žensk ter prožnosti pri prestrukturiranju tistih , ki negativno vplivajo na doseganje enakosti spolov . 
V evropski načrt naložb za zaposlovanje , varstvo okolja in inovacije je treba vključiti posebne ukrepe za razvoj tehničnega in znanstvenega znanja mladih žensk , da bi izboljšali njihovo usposobljenost in zaposljivost , še zlasti v strateških sektorjih za rast , kjer so premalo zastopane . 
Evropski socialni sklad (ESS) naj bi zagotovil ustrezna sredstva za ukrepe , katerih namen je izboljšati dostop do trga dela in boj proti brezposelnosti in socialni izključenosti . 
Obenem pozivam Evropsko komisijo , naj prek Evropskega kmetijskega sklada za razvoj podeželja (EKSRP) predlaga dejavne ukrepe , da bi podprli zaposlovanje žensk na podeželju . 
v pisni obliki . - Ponovna pogajanja o proračunu EU bodo vplivala na to , kako bo Unija delovala v prihodnjih letih , in na programe , ki si jih lahko privošči . 
Proračun kot odstotek bruto nacionalnega dohodka EU bi moral odražati dogovorjene prednostne naloge Evropske unije . 
Vendar pa morajo pogajanja glede na prizadevanja za konsolidacijo , ki potekajo v številnih državah , tudi na Irskem , prav tako odražati potrebe držav članic . 
Cilja spodbujanja zaposlovanja , produktivnosti in socialne kohezije v strategiji za rast Evropa 2020 ne moremo zavreči zaradi sedanjih finančnih težav . 
Politike za izboljšanje produktivnosti , zlasti tiste v zeleni energiji ter v raziskavah in razvoju , je treba priznati kot gonilno silo gospodarske prihodnosti EU . 
Še eno zelo pomembno vprašanje , ne le za Irsko , ampak za EU kot celoto , je skupna kmetijska politika . 
Priznava se , da se bodo po letu 2013 uveljavile bistvene spremembe , vendar se morajo spremembe plačil v okviru SKP razvijati postopoma , da bi kmetom omogočili prilagajanje novi ureditvi . 
Obenem pa mora proračun SKP kmetom pomagati , da se prilagodijo novim izzivom in možnostim . 
Večletni finančni okvir EU predstavlja priložnost za strateške odločitve za prihodnost . 
V času globokega razočaranja nad delovanjem države je povečanje proračunov EU pravzaprav dejanje zaupanja v skupni projekt in v krepitev ukrepov na nadnacionalni ravni . 
Dejansko gre za vrsto izzivov , s katerimi se spopadajo države članice in za katere je ustrezne rešitve mogoče najti le na ravni EU . 
v pisni obliki . - (FR) Da bi z manj denarja naredili več , kot so priporočale nekatere države članice , je misija nemogoče ! 
Zato je poročilo o novem večletnem finančnem okviru po letu 2013 , ki je bilo sprejeto danes , pomembno . 
Zagotavlja smernice , ki bodo Evropski uniji omogočile , da vstopi v obdobje konkurenčnosti , solidarnosti in dobrega upravljanja . 
Poudarja , da Evropa brez znatnih prerazporeditev dodatnih proračunskih sredstev nikoli ne bo mogla izpolniti nalog , ki jih ji podeljuje Lizbonska pogodba , prav tako se ne bo mogla podati na pot k trajnostni rasti . 
Vendar pa obstajajo zelo številna področja , ki lahko prispevajo k sinergijam ali ekonomijam obsega: Evropska služba za zunanje delovanje , humanitarna pomoč in civilna zaščita , združevanje sredstev na področjih obrambe , raziskav in inovacij , veliki infrastrukturni projekti (zlasti na področjih energije in prometa) . 
Druga zamisel , ki že ima svojo kilometrino , je , da bi postopoma opustili subvencije , ki so škodljive za okolje , podobno kot to , kar je Komisija naredila glede tobaka . 
Prav tako sem zadovoljna , da je Evropski parlament ponovno potrdil podporo lastnim sredstvom , ker je edino prav , da naj bi Unija upravljala svoj lastni proračun . 
Glasoval sem proti spremembam k poročilu gospoda Garrige Polleda , ki pozivajo k uvedbi vmesnih kategorij regij ali regij z bruto domačim proizvodom na prebivalca med 75 % in 90 % BDP Evropske unije v naslednjem finančnem programskem obdobju . 
Za to inovacijo je očitno značilna odprtost in večja finančna prožnost , vendar bo v obdobju varčevalnih ukrepov in proračunskih omejitev , kot je sedanje , neizogibno povzročila zmanjšanje financiranja za druge regije , zlasti regije cilja 1 (konvergence) , ki zajemajo predvsem regije južne Italije . 
Z obžalovanjem ugotavljam , da se moji kolegi poslanci na ta vidik niso odzvali in so dopustili , da nanje vplivajo z argumenti , ki so v nasprotju z načeli evropske solidarnosti . 
Na srečo sprememba 64 , ki je bila odobrena , poudarja , da se ti prehodni ukrepi ne smejo določiti na račun trenutne konvergence (cilj 1) in regij konkurenčnosti (cilj 2) oziroma cilja evropskega teritorialnega sodelovanja (cilj 3) . 
Odzivi , s katerimi bi se morali odzvati na izzive , s katerimi se srečujemo - gospodarska kriza , hitra rast gospodarstev v vzponu , podnebne spremembe , nemirne demografske spremembe in tako naprej - , so lahko učinkoviti le , če jih oblikujemo kolektivno , na evropski ravni . 
Povsem prepričan sem , da bi se morali premakniti v smer večje vključenosti Evropske unije . 
Medtem ko je proračun EU glavni politični vzvod , je zgornja meja lastnih sredstev EU ostala nespremenjena od leta 1993 . 
Ta resolucija poziva , naj se v evropski proračun dodelijo sredstva , ki bodo enaka ambicijam EU . 
V celoti sem za to zamisel in ji dajem svojo podporo . 
Osebno sem predvsem za čimprejšnje izvajanje evropskega davka na finančne transakcije , če se ne moremo dogovoriti na svetovni ravni . 
Čeprav se v celoti ne strinjam , da bi tako sproščena sredstva dodelili v proračun Unije , saj mislim , da naj bi vsaj delno imeli koristi razvojni cilji tisočletja , sem želel glasovati za odstavek 171 , da bi Komisiji poslali jasen signal v zvezi z izvajanjem tega davka . 
v pisni obliki . - Sem za . 
Kot je že dejal kolega , Bas Eickhout , zamrznitev ali zmanjšanje proračuna EU po letu 2013 ni verodostojen pristop , če so EU in države članice resne glede doseganja prednostnih nalog politike , zlasti strategije Evropa 2020 . 
Usklajevanje financiranja EU in ukrepov je v nasprotju s posameznimi ukrepi za nas nedvomno boljši način za doseganja naših skupnih ciljev . 
Pozdravljamo dejstvo , da so poslanci EP v ta namen jasno opredelili taktiko zavlačevanja pred naslednjo razpravo o prihodnjem financiranju EU . 
EU potrebuje ustrezen in predvidljiv sistem za financiranje lastnega proračuna , da bi zaključili to nenehno in škodljivo prerekanje o nacionalnih prispevkih v proračun EU . 
Uvedba pravega in smiselnega sistema " lastnih sredstev " za financiranje proračuna EU je edini način , da to dosežemo , in veseli smo , da je EP po svojih najboljših močeh podprl to dolgotrajno prednostno nalogo Zelenih . 
Mislim , da je Evropski parlament z današnjim glasovanjem poslal močan in jasen signal državam članicam , ki zahtevajo zamrznitev proračuna Evropske unije za obdobje 2014-2020 . 
To znatno zmanjšanje sredstev dejansko ni prava izbira za tiste , ki verjamejo v resnično konkurenčno Evropo , države , ki si za to prizadevajo , pa naj jasno opredelijo , kateri prednostni projekti bi se morali opustiti , da bi omogočili takšna zmanjšanja . 
Treba je prekiniti slabo navado sprejemanja političnih zavez brez ustreznih finančnih virov , ker to spodkopava načrtovanje in verodostojnost celotnega evropskega sistema . 
Zmanjšanje dolgoročnih proračunov bi lahko ogrozilo povečanje izdatkov za raziskave in inovacije ter naložbe v infrastrukturo , zunanjo politiko in širitev . 
Če bi jih zmanjšali zdaj , bi to imelo resne posledice za prihodnost vseh držav članic . 
V okviru glasovanja o " vlaganju v prihodnost: novi večletni finančni okvir za konkurenčno , trajnostno in vključujočo Evropo " sem glasovala za oblikovanje vmesne kategorije regij , katerih BNP na prebivalca se giblje med 75 in 90 % BNP Unije . 
Oblikovanje nove kategorije bi prineslo koristi desetim francoskim regijam , vključno z regijama Nord-Pas-de-Calais in Pikardija . 
Vzpostavitev te tretje kategorije regij jim bo omogočila , da bodo lahko imele koristi od sredstev za zaposlovanje , trajnostne rasti in konkurenčnosti . 
Druga pomembna točka v tem poročilu je , da podpira vzpostavitev sistema financiranja evropskega proračuna , ki je pregleden , preprostejši in pravičnejši . 
Med ukrepi , ki jih predlaga Komisija , je vzpostavitev davka na finančne transakcije . 
Parlament pogosto govori v prid temu in sama močno podpiram ta ukrep , ki bo izboljšal način delovanja trga z zmanjšanjem špekulacij in s prispevkom k financiranju svetovnih javnih dobrin ter zmanjšanjem proračunskih primanjkljajev . 
Čeprav bi si želel bolj ambiciozen izid , je poročilo Garrige Polleda o finančni perspektivi od leta 2014 korak naprej , rezultat širokega političnega kompromisa v posebnem odboru , ki je bil v Parlamentu prvič dosežen , preden je Komisija predstavila svoj predlog . 
To poročila priznava potrebo po več sredstvih , ki jih je treba zagotoviti za doseganje ciljev strategije Evropa 2010 , razvoj evropskih politik in izpolnitev zavez , ki izhajajo iz širitve in Lizbonske pogodbe . 
Zagovarja nove lastne vire , s čimer odpira vrata finančni uniji in davku na finančne transakcije , ki bi ga bilo treba razširiti na preostali svet . 
Za obdobje po letu 2020 predlaga petletna obdobja (ali obdobja pet plus pet let) , ki so bolj usklajena s pooblastili institucij . 
Menim , da sta podpora dejavnostim , povezanim z morjem , in oblikovanje nove kategorije regij , katerih dohodek na prebivalca se giblje med 75 in 90 % povprečja EU , za Galicijo zelo pozitivna . 
To je potrebno , da bi se izognili prekinitvi toka sredstev EU in da bi zagotovili prehod k izboljšani konkurenčnosti in spodbujanje konvergence na poti trajnostnega razvoja . 
Ko je Evropski parlament v sredo , 8 . junija , glasoval o vlaganju v prihodnost: novem večletnem finančnem okviru za konkurenčno , trajnostno in vključujočo Evropo , sem se odločil , da glasujem proti poročilu . 
V času , ko so države članice EU izpostavljene hudemu proračunskemu pritisku , sem razočaran , ko vidim , da se Parlament odloča za vsaj 5-odstotno povečanje proračuna , namesto da bi določil prednostne naloge . 
Evropski parlament je glasoval za nadaljevanje prispevkov na področjih , kjer je evropsko gospodarstvo obtičalo v starih tirnicah , med drugim z dodelitvijo zneskov za skupno kmetijsko politiko , ki so vsaj tako veliki kot za proračunsko leto 2013 . 
Prav tako nasprotujem predlogu Evropskega parlamenta glede reforme financiranja EU z uvedbo sistema lastnih virov . 
Nekatera sredstva naj bi prihajala iz davka na finančne transakcije . 
v pisni obliki . - Podprl bom spremembo v poročilu o večletnem finančnem okviru , ki prispevke držav članic EU omejuje na stopnjo inflacije (trenutno 3 , 2 %) ali manj , kot so predlagali voditelji držav Združenega kraljestva , Francije , Nemčije , Nizozemske in Finske . 
Poročilo o večletnem finančnem okviru gospoda Garrige si prizadeva za 5-odstotno povečanje financiranja s strani držav članic v obdobju 2014-2020 , česar ne morem podpreti v času , ko v Združenem kraljestvu doživljajo hude stiske zaradi nevarnih in socialno razdiralnih varčevalnih ukrepov vlade . 
Podpiram pa številne ukrepe , ki jih spodbujajo poročilo in spremembe Zelenih , zlasti glede zelenega New Deala , konca nacionalnih oprostitev , lastnih virov EU , in se zavedam , da je za izpolnitev obveznosti iz Lizbonske pogodbe potrebno povečanje , ki presega inflacijo . 
Vendar pa v večletnem finančnem okviru ostajajo številne drage proračunske vrstice , ki jih ne bi smeli podpirati , pri čemer imam v mislih 6 , 6 milijarde EUR , ki naj bi jih porabili za jedrsko fuzijo , kar je le eden od primerov . 
Moja utemeljitev je , da bi morali najti načine za prerazporeditev proračunskih vrstic , da bi zapolnili primanjkljaje , če ne bo dovolj sredstev po povečanju prispevkov držav članic v višini inflacije . 
Evropa 2020 je evropska strategija , ki si prizadeva za odziv EU in različnih držav članic na svetovne izzive , zato je pomembno oblikovati gospodarske in finančne pogoje , ki bodo usmerjali njeno uporabo v obdobju 2014-2021 . 
Namen tega poročila je določiti večletni finančni okvir po letu 2013 ob odobritvi 5-odstotnega povečanja proračunskih sredstev v sedanjem večletnem finančnem okviru , ohranjanju financiranja kohezije in kmetijstva ter ob finančni okrepitvi področij raziskav , razvoja in inovacij , energije in prometa . 
Glasoval sem za poročilo , ker se mi zdi strateška vsebina pozitivna in ker je proračun na splošno usklajen s cilji strategije Evropa 2020 . 
Krepitev gospodarskega upravljanja in pomen kohezijske politike sta področji , ki bi ju rad poudaril v prizadevanju za pametnejšo , bolj trajnostno in vključujočo Evropo . 
Menim , da je pomembno oblikovati vmesno kategorijo regij , katerih bruto domači proizvod (BDP) na prebivalca je med 75 % in 90 % BDP EU , in tako prispevati k večji enakosti na regionalni ravni . 
Vendar pa bi rad poudaril , da ta nova kategorija ne bi smela škoditi regijam z bolj omejenimi možnostmi v smislu dodeljevanja sredstev EU . 
Georgios Toussas) v pisni obliki . - (EL) Poslanci Evropskega parlamenta iz grške komunistične stranke smo glasovali proti poročilu , ker nedvoumno izraža strateške politike in gospodarske prednostne naloge monopolnega kapitala , ki jim je bila EU pozvana služiti in jih izvajati v naslednjih letih na plečih razvijajoče se kapitalistične krize . 
Informacije iz sedanjega finančnega okvira kažejo , da se sredstva , ki so na voljo v proračunu na evropski ravni ne uporabijo za zadovoljitev potreb navadnih ljudi , ampak se usmerjajo proti njim , da bi podprli dobičkonosnost monopolnih skupin . 
Umazana laž je , da je osnovna značilnost poročila domnevna zahteva Evropskega parlamenta , naj se poraba v okviru proračuna EU po letu 2013 poveča za 5 % . 
Prevladujoča značilnost je , da ne poziva le k temu povečanju , ampak naj bi se vsa poraba v proračunu EU usmerila v spodbujanje barbarskih ukrepov , ki jih je sprožil kapital , EU in buržoazne vlade proti delavskim razredom in navadnim ljudem v vseh državah članicah . 
Poziva k denarju delavcev v državah članicah , ki financira proračun EU , ki naj bi se uporabil za spodbujanje kapitalističnih prestrukturiranj , odpravljanje vseh pravic delavcev , podpiranje dobičkonosnosti monopolov , ki so poenoteni na evropski ravni , utrditev mehanizmov " memorandumov " in zavarovanje posojilodajalcev v zadolženih državah članicah ter za podporo represivnim mehanizmom in imperialističnemu vmešavanju EU . 
Danes sem glasoval za oblikovanje " vmesnih regij " in sem zadovoljen , da je Parlament kot celota sprejel to stališče . 
Ta odločitev pomeni , da bodo relativno bogata območja revnejših držav članic (kot sta Mazovija in Varšava) še vedno prejemala pomoč . 
Stališče , ki ga je danes zavzel Parlament , je prva zmaga v boju za novo obliko nove finančne perspektive za obdobje 2014-2020 . 
Za Poljsko in prav tako Varšavo bo ključni dejavnik raven financiranja in prednostne naloge , določene v okviru kohezijskega sklada . 
v pisni obliki . - (DE) Poročilo Garrige Polleda za vmesno kategorijo za regionalno podporo prevzema število med 75 in 90 % . 
Ta razpon je zame nesprejemljiv , ker ponuja obet plačil malo območjem , ki potrebujejo pomoč , vključno z zahodnim delom EU . 
To je v nasprotju z dejanskim ciljem regionalne podpore , in sicer s krepitvijo najšibkejših regij . 
v pisni obliki . - (LT) Naslednji večletni finančni okvir je odlična priložnost , da evropskim prebivalcem pokažemo , da Unija lahko doseže dolgoročne cilje , kot je spodbujanje močne rasti in notranje kohezije . 
Te priložnosti ne smemo zamuditi . 
Vesel sem , da poročevalec poudarja pomen kohezijske politike za rast in zaposlovanje . 
Za Litovce je ključnega pomena , da zneski , namenjeni za kohezijsko politiko v naslednjem večletnem finančnem okviru , ne bodo manjši od tistih v tem finančnem obdobju . 
Evropska kohezijska politika ima še naprej pomembno vlogo pri zmanjšanju precejšnjih socialnih in gospodarskih razlik med državami članicami . 
Litovski BDP na prebivalca na primer ostaja nizek (ko smo se pridružili EU , je znašal 48 % povprečja Unije) . 
Vendar velja , da naj bi bil BDP Litve do leta 2020 vsaj 50 % višji , kot bi bil brez pomoči kohezijske politike . 
Od kohezijske politike so odvisni litovski cilji izboljšanja prometne infrastrukture in dostopnosti (23 % vseh dodeljenih sredstev iz Strukturnega sklada) , izboljšanja zmogljivosti na področju raziskav in razvoja (22 %) in podpore ustanavljanju podjetij . 
Krčenje sredstev kohezijske politike bo še naprej pretresalo naše gospodarstvo . 
Tega ne smemo dopustiti . 
Zaupanje v EU se bo povrnilo le , ko bodo naši državljani prepričani , da Unija služi njihovim vrednotam in interesom . 
v pisni obliki . - Parlament s sprejetjem tega poročila o novem večletnem finančnem okviru s 468 glasovi za in 134 proti (in 54 vzdržanimi) potrjuje , da živi v drugem svetu in ne v kruti gospodarski stvarnosti našega časa . 
Ko se doma sprejemajo težke gospodarske odločitve , ( . . . ) je nesprejemljivo , da EU sploh ne ukrepa , da bi zmanjšala stroške in odstranila odpadke . ( . . . )
Parlament se je odločil prezreti pismo britanskega ministrskega predsednika ( . . . ) in voditeljev držav Francije , Nemčije , Nizozemske in Finske , da se proračun EU ne sme povečati ( . . . ) . 
Številni si želimo krčenj proračuna in zmanjšanje prekomernega prispevka Britanije . ( . . . ) . 
Britanska javnost ( . . . ) ne bo sprejela davkov , ki bi jih vsilila EU , prav tako jih ne bodo sprejeli državljani drugih ( . . . ) držav , če bodo le ugotovili , kaj se dogaja ( . . . ) . 
Ozaveščeno gospodarsko mnenje vam bo povedalo , da so nižji davki najboljša spodbuda za gospodarsko rast in ustvarjanje delovnih mest . 
Namen tega poročila je zagotoviti finančne temelje naddržave EU , kar jaz in moji volivci ( . . . ) zavračamo . 
Z glasovanjem proti temu poročilu sem se pridružil kolegom konzervativcem . 
(Obrazložitev glasovanja je bila skrajšana v skladu s členom 149)
Popravki in namere glasovanja: glej zapisnik
Sestava Parlamenta: gl . zapisnik
Sprejetje zapisnika predhodne seje: gl . zapisnik
Revidirana madžarska ustava (razprava)
Naslednja točka sta izjavi Sveta in Komisije o revidirani madžarski ustavi . 
predsedujoča Svetu . - Gospa predsednica , komisarka , spoštovani poslanci , Pogodba Svetu ni podelila pristojnosti za obravnavo nacionalnih ustav držav članic . 
Sprejetje ustave v skladu s členom 4(1) in (2) Pogodbe o Evropski uniji ostaja izključna pristojnost zadevnih držav članic . 
Zato Svet nima možnosti , da bi razpravljal o novo sprejeti ustavi Madžarske . 
podpredsednica Komisije . - Gospa predsednica , danes na zahtevo predsednika Barrosa govorim parlamentu glede madžarske ustave . 
Predsednik Barroso je od samega začetka ob različnih priložnostih poudaril , da Komisija ne podaja političnih presoj glede temeljnih ustavnih ali institucionalnih odločitev držav članic . 
Sprejetje nove ustave v državi članici je zadeva njenih ljudi in institucij v skladu z veljavno nacionalno zakonodajo in , kjer je primerno , z zakonodajo Unije in mednarodnim pravom . 
Vendar pa Komisija lahko oceni ustavo , tako kot kateri koli drug pravni akt države članice , z vidika njene usklajenosti s pravom Unije . 
Ni treba posebej poudarjati , da bi morala ustava vsake države članice odsevati evropske vrednote svobode , demokracije , enakosti , pravne države , človekovega dostojanstva in spoštovanja človekovih pravic , vključno s pravicami oseb , ki pripadajo manjšinam , in biti usklajena z njimi , brez diskriminacije , kot to določa člen 2 Pogodbe . 
Nova madžarska ustava bo začela veljati 1 . januarja 2012 in bo zahtevala sprejetje izvedbenih ukrepov . 
Zato lahko Komisija na tej stopnji izvede le predhodno analizo , kajti natančno stališče o interakciji ustave s pravom Unije in o pravnih učinkih je mogoče v celoti opredeliti ob upoštevanju izvedbene zakonodaje ter upravne in sodne prakse , ki na njej temelji . 
Komisija prav tako spremlja delo Beneške komisije Sveta Evrope o tej zadevi , poročilo pa pričakujemo 17 . ali 18 . junija . 
Prav tako vem , da je bil Thomas Markert , sekretar Beneške komisije , 25 . maja v Odboru za državljanske svoboščine , pravosodje in notranje zadeve in z velikim zanimanjem sem prebrala pripombe , ki jih je podal . 
Kot sem že pojasnila , so vse zadeve , o katerih se je tedaj razpravljalo , povezane z nacionalnimi pristojnostmi . 
Mi postanemo pristojni šele , ko se takšne zadeve prevedejo v zakonodajo . 
Zdaj želim prisluhniti , kaj imate povedati vi , parlamentarci , da bom razumela stališče Evropskega parlamenta o tej zadevi . 
Gospa predsednica , prosim vas , da mojega položaja nimate za nevljudnega , vendar bom nagovoril levo stran tega parlamenta: večino sestavljajo Zeleni , komunisti , socialisti in liberalci , ki so v nasprotju s skupino PPE in konzervativnimi skupinami vsilili to temo na današnji dnevni red . 
Za vas imam vprašanja . 
Se vam zdi to , da ima Evropska unija države članice , kot so Španija , Belgija ali Švedska , kjer so državljani upravičeni do visokih državnih položajev , na primer do položaja monarha , na podlagi svojega rojstva , združljivo s prepovedjo demokracije na podlagi rojstva ? 
Nova ustava moje države takšne diskriminacije ne uveljavlja . 
Se vam zdi sprejemljivo , da ima Unija države članice , na primer Združeno kraljestvo , ki nimajo enotne pisne ustave ? 
Nova ustava moje države je demokratična , pisna ustava . 
Se vam zdi sprejemljivo , da ima Unija države članice , na primer Francijo , katerih ustava ne vsebuje temeljnih pravic ? 
Nova ustava moje države ne le vsebuje temeljne pravice , ampak je prva v Evropski uniji , ki jemlje Evropsko listino o temeljnih pravicah kot standard . 
Se vam zdi sprejemljivo , da ima Unija države članice , kjer ni ustavnega sodišča , ali pa je , vendar ima šibka pooblastila ? 
Nova ustava moje države je ponosna , da jamči močno ustavno zaščito . 
Trdite , da delujete v duhu skupne Evrope , ko novo madžarsko ustavo vlečete na seciranje . 
Vendar pa vi dejansko izdajate eno najpomembnejših načel Lizbonske pogodbe , in sicer člen 4(2): " Unija spoštuje enakost držav članic pred Pogodbama kot tudi njihovo nacionalno identiteto , ki je neločljivo povezana z njihovimi temeljnimi političnimi in ustavnimi strukturami " . 
Če niste organizirali ali če ne boste organizirali razprav o državah , ki sem jih prej omenil , ali če ste tu , v Evropskem parlamentu , pozabili , da je socialistična madžarska vlada leta 2006 grobo prezrla pravico do združevanja , potem , gospe in gospodje , uporabljate dvojna merila . 
Vidite smet v očeh drugega , bruna v lastnem očesu pa ne . 
Ne zavedate se , da s tem odnosom ne podpirate evropskega sodelovanja , ampak izzivate spore med evropskimi narodi . 
To razkriva vašo resnično strankarsko pristranskost . 
Predlagam , da v svojih državah sledite zgledu , ki ga predstavlja nova madžarska ustava . 
Z ustavnimi metodami zajezite zadolženost , da bi preprečili še eno grško , irsko ali portugalsko krizo . 
Predlagam , da z ustavnimi metodami zaščitite pravice prihodnjih rodov , kot jih ščiti nova madžarska ustava z dviganjem okoljske , proračunske in demografske trajnosti na raven ustavnih načel . 
Z močnimi kolektivnimi pravicami zaščitite narodnosti in manjšine , na primer Rome , kot jih edinstveno v Evropi ščiti nova madžarska ustava . 
Kar naprej ponavljate neutemeljene obtožbe , čeprav smo jih ovrgli in smo to naši opoziciji vedno znova dokazali , vam pa povem še enkrat: nova madžarska ustava ne prepoveduje splava . 
Nova madžarska ustava ne ogroža verske svobode in svobode vesti . 
Nova madžarska ustava ne omejuje pravic istospolno usmerjenih ljudi . 
Nova madžarska ustava nima pristojnosti prek geografskega območja države , narodnostim na svojem območju pa zagotavlja edinstveno , močno pravno varstvo . 
Nova madžarska ustava ne slabi , ampak krepi načela delitve oblasti in ravnotežja moči . 
Nova madžarska ustava je po svojem duhu evropska ustava , rojena v duhu zagotavljanja vseh temeljnih človekovih pravic svojim državljanom in v duhu sodelovanja med narodi in njihove enotnosti . 
V naši ustavi je 18 omemb Evrope , prav tako smo vanjo vključili moto Evropske unije " Združena v raznolikosti " . 
Gospe in gospodje , Madžari smo narod , ki ima rad svobodo in demokracijo . 
Zato ne potrebujemo pridige o demokraciji tistih , ki imajo še veliko domače naloge na svojem dvorišču . 
v imenu skupine S&D . - (ES) Gospa predsednica , Evropska unija je unija vrednot in unija prava . 
Opredeljena je kot primer nadnacionalne povezave držav članic , od katerih je vsaka ugledna ustavna država . 
Tudi sama Evropska unija ima ustavno razsežnost , vendar pa pravu ni podrejena le arhitektura njenih institucij , obstajajo tudi jamstva , določena v zakonodaji , ki ščitijo položaj posameznikov glede vladnih organov v Evropi , in obstaja osnovno načelo , in sicer demokracije , ki povzdiguje pluralizem . 
To je zagotovo razlog , da se o revidirani madžarski ustavi razpravlja v Evropskem parlamentu in jo preučujeta predvsem dva od odborov tega parlamenta , in sicer Odbor za ustavne zadeve (AFCO) in Odbor za državljanske svoboščine , pravosodje in notranje zadeve (LIBE) . 
Mislim , da je mogoče glavno skrb povzeti kot osnovni vtis , da je tej večini , kar je vsekakor zelo velika politična večina , dvotretjinska večina , pa vendar posredna politična večina v madžarskem parlamentu , uspelo vsiliti ustavno reformo , ki postavlja ovire dosežkom političnega pluralizma in posledično možnostim nadomeščanja različnih političnih projektov ob istem sklopu pravil igre . 
Mislim , da je zato vzbudila skrb s stališča usklajenosti z načeli v členih 2 in 3 Pogodbe o Evropski uniji in s politično razsežnostjo v Listini o temeljnih pravicah Evropske unije . 
Nihče si ni prizadeval že vnaprej soditi o tem , kakšna bo madžarska ustava , ali kako se bo uporabljala v praksi , in seveda bodo potekala preverjanja in uravnoteženja , kar zagotavlja ustavni sistem , ustavno ravnovesje same madžarske ustave in dejstvo , da je Madžarska izpostavljena nadnacionalnim organom , kot sta Svet Evrope in Evropska unija , ki sta seznanjeni s temeljnimi pravicami . 
Vendar pa se moram navezati na to , kar sem pravkar slišal glede zaščite manjšin v španski ustavi , ki je zgled nekaterim drugim ustavam , ki jih je omenil gospod Szájer . 
Tega ne morem prezreti . 
Gospoda Szájerja moram z vsem spoštovanjem seznaniti , da v španski ustavi ni niti najmanjše diskriminacije zaradi porekla ali rojstva . 
Nihče si ne prizadeva vnaprej predvideti izida izvajanja madžarske ustave , vendar mislim , da je ta parlament zaskrbljen glede madžarske ustave , ki se mora držati pravila akreditacije političnega pluralizma , različni politični projekti pa se morajo zamenjati v skladu z istim sklopom pravil igre . 
Ta razprava in vse pred njo dokazujejo to skrb . 
v imenu skupine ALDE . - Gospa predsednica , z novim temeljnim zakonom Madžarske - lahko bi rekli , da je besedilo za ustavo preveč sporno - je madžarski parlament na hitro opravil po le mesecu javnih posvetovanj . 
Madžarska civilna družba in Beneška komisija sta izrazili resno zaskrbljenost v zvezi s trajanjem in preglednostjo postopka . 
Včasih so tiste , ki so podvomili v to besedilo , obtožili , da to počnejo le iz političnih razlogov . 
Pričakovali bi , da bo nova madžarska ustava 20 let po padcu komunističnega režima in v času , ko je Madžarska predsedovala Evropski uniji , v celoti odražala najbolj cenjene vrednote v EU . 
So to zgolj politične vrednote ? 
Priznam , da sem kot liberalka zaskrbljena , ker vlada krči državljanske svoboščine in demokratični nadzor . 
Skrbi me , da si zakonodaja zatiska oči pred raznolikostjo , in prepričana sem , da se vsi madžarski državljani ne prepoznajo v konzervativni podobi , ki jo slika ustava . 
Kako naj ostanem brezbrižna glede besedila o pluralizmu in glede koncentracije moči v regulativnih organih , kot je v primeru še vedno svežega madžarskega zakona o medijih ? 
Vse bi nas morala skrbeti demokracija , ko vladajoča stranka sprejme zakon , ki utrdi njeno oblast tudi po izteku njenega mandata ter omejuje pomen prihodnjih volitev , in politični voditelji , ki gredo tako daleč , da napišejo ali spremenijo temeljne zakone , da ti ustrezajo njihovemu političnemu prepričanju ali gospodarskim politikam . 
In seveda sem zaskrbljena glede širjenja teh madžarskih vzorcev . 
Voditelji v moji državi so dobili navdih v teh dejanjih in pri nekaterih nedavnih spremembah romunske ustave se zdi , da so jih le prekopirali in prilepili . 
Seveda jih ne bodo potrdili , vendar pa obstajajo prizadevanja za to . 
Evropske institucije v takšnih primerih ne smejo biti zadržane . 
Prizadevati si moramo , da evropski državljani ne bodo zaskrbljeni , ampak bodo vsi imeli zagotovilo , da so naše vrednote v jedru naše zakonodaje in bo tako tudi ostalo . 
v imenu skupine ECR . - Gospa predsednica , komisarka , ta razprava je ocena stanja v zvezi z novo madžarsko ustavo in ne običajnim pravom Združenega kraljestva , ki že skoraj 900 let ščiti naše državljane . 
Komisija je tista , ki je zadolžena , da oceni takšna vprašanja in ukrepa , kot je določeno v Pogodbah in kot je ta parlament zahteval pred zgolj nekaj meseci . 
Ta parlament je upal , da bo lahko Komisijo vprašal , kakšni so njeni zaključki in kako namerava nadaljevati , še vedno pa se veselimo vaših usmeritev , vendar se zdi , da bomo morali še malce počakati . 
To je unija različnih kultur in različnih prednostnih nalog . 
Vendar pa imamo vsi skupne vrednote svobode , pravičnosti in enakosti , ki veljajo za vse ljudi in vse države članice . 
Ne smemo pa trpeti nestrpnosti . 
To , kar zdaj prosimo , je , da vi , komisarka , čim prej daste temu parlamentu dokončen odgovor na vprašanje , ali je madžarska ustava v skladu z evropsko zakonodajo in temeljnimi pravicami . 
In če ni , kaj sledi ? 
Če pa je , komisarka , moramo to vedeti čim prej . 
Gospa predsednica , zahvaljujem se svojim kolegom poslancem iz Evropske ljudske stranke (Krščanskih demokratov) , ki želijo z nami začeti razpravo o madžarski ustavi . 
To je hvalevredno , kajti ko slišim predstavnika Evropskega sveta , ki pravi: " O tem v Svetu nismo razpravljali " , in ko komisarka Reding pove: " Ustava države je odvisna od države same in mi na evropski ravni v to ne smemo posegati " , sem zadovoljna , da mi v Evropskem parlamentu o tem razpravljamo . 
Ampak ali naj bi se res ne vmešavali ? 
Je to res le madžarska zadeva ? 
Ne bi rekla . 
Stanje demokracije v državi članici EU pa zadeva tudi druge države članice . 
Če se država odloči , da bo poštene volitve in dvotretjinsko večino izkoristila za oblikovanje avtokracije , potem nas ostale to lahko šokira in lahko temu poskusimo nasprotovati . 
Tu navajam Györgyja Konráda , ki pravi: " Na Madžarskem zna tako imenovana večina demokratično oblikovati avtokratski režim " . 
To drži . 
Če v madžarskem parlamentu sprejmejo zakon in odlok , da ga je odslej mogoče spremeniti le z dvotretjinsko večino , se zavedate , da ga po naslednjih volitvah ne bo lahko spremeniti . 
Takšne zadeve spodkopavajo vlogo volitev kot demokratičnega instrumenta . 
Vsak narod ima pravico , da vsake štiri leta pove: " To nam je bilo všeč , to pa nam ni bilo " , in potem uvede spremembe . 
Če pa demokratično izvoljeni režim tako opredeli zadeve , da več let zatem ni mogoče ničesar spremeniti , je to nezdravo in narobe . 
Če mi v Evropi odvračamo pogled in rečemo: " To je le stvar Madžarske " , če 26 držav članic ni pripravljenih reči: " Prijatelji , v naši družbi pa z ljudmi ne ravnamo tako " , in če isto stori Evropska komisija , kaj naj bi potem kot skupina rekli državam , kjer so razmere celo še slabše ? 
Kaj naj bi rekli tistim Madžarom , ki niso del dvotretjinske večine ? 
 " Strašno nam je žal , ampak tudi po naslednjih dveh volitvah teh zakonov ne boste mogli razveljaviti " . 
Zdi se mi popolnoma strašljivo , da vsi v Evropi odvračamo pogled in ne ukrepamo . 
v imenu skupine GUE / NGL . - (PT) Gospa predsednica , v tej razpravi o madžarski ustavi dejansko potekata dve razpravi . 
V eni se govori o vsebini ustave , druga pa je razprava o razpravi , povedano drugače , o védenju , ali je dajanje izjav o vsebini madžarske ustave v tem parlamentu ali v kateri koli drugi instituciji zunaj Madžarske zakonito ali ne . 
Glede razprave o vsebini vemo , da so številni deli , ki nas v Parlamentu , v posebnih odborih , ki so razpravljali o tem dokumentu , in na primer v Beneški komisiji skrbijo . 
Vprašanje nediskriminacije . . . gospod Szájer nam pravi , da ni res , da ne določa diskriminacije na primer spola ali spolne manjšine , ker omenjajo vse vrste diskriminacij . 
Po mojem mnenju je ta omemba preohlapna in pušča preveč prostora poznejšim sodbam sodišč , ki bi temu nasprotovala . 
To bi moralo biti navedeno v ustavi , kot je običaj v evropskih državah in kot je običaj v najbolj razvitih in najnaprednejših demokracijah . 
Isto velja za zarodek , varovanje zarodka , na primer za ravnotežje moči Republike Madžarske . 
Vendar pa imamo potem razpravo o razpravi , prav tako pa se je treba zelo jasno boriti proti razpravi o tem , ali je zakonito , da se Parlament izreče o tem vprašanju . 
Prvi razlog za to je , da ustave niso brezhibne . 
Treba je reči , da tam , kjer so kršene temeljne pravice , 500 milijonov državljanov pričakuje , da se evropske institucije izrečejo o tem . 
Pri tem je nepomembno , ali jih krši zakon , ustava ali uredba: če gre za kršitev temeljnih pravic , to ni dovoljeno v skladu s Pogodbami . 
Drugič , razlaga , da pri ustavi zaradi kulturnih razlik ni prostora za kritiko , je čisti ustavni relativizem . 
Tako ne more biti . 
Dejstvo , da ustava krši duha in črko Pogodb , če bi bilo tako , pomeni , da gre za kršitev suverenosti ostalih 26 držav , ki so se dogovorile , da bodo v Evropski uniji skupaj z državo , ki je kršila Pogodbe . 
Zato je to vprašanje suverenosti vseh . 
Rad bi izkoristil to priložnost in povedal le eno stvar . 
Dvotretjinska večina - na katero se tu zelo pogosto sklicujemo in ki dejansko izhaja iz 50 % in ne dveh tretjin glasov , ki so jih oddali madžarski državljani , ker predstavljajo dve tretjini poslancev madžarskega parlamenta , vendar pa le 50 % glasov - povsod služi enemu namenu: dati široko družbeno soglasje glede ustave . 
Tisti , ki so na oblasti na Madžarskem , so ravnokar izkoristili dvotretjinsko večino s povsem nasprotnim namenom: izključiti opozicijo , pri tem pa zagotoviti , da je ustava v njihovi družbi izredno sporna . 
Morda sledi črki dvotretjinskega pravila , vendar pa krši duha . 
(Govornik se je strinjal , da sprejme vprašanje na podlagi modrega kartončka v skladu s členom 149(8))
(BG) Gospod Tavares , za vas imam zelo kratko vprašanje . 
Kdo vas je pooblastil , da govorite v imenu vseh 500 milijonov evropskih državljanov ? 
To pa zato , ker v njihovem imenu govorite zelo drzno . 
Jaz pa menim , da pripombe evropskih državljanov , če bi se z njimi posvetovali , ne bi odražale točno tega , kar ste rekli . 
Vsi v tem parlamentu imamo različne poglede in zastopamo različne skupine evropskih državljanov . 
Zato vas vprašam , s čigavim pooblastilom govorite v imenu vseh ? 
v imenu skupine GUE / NGL . - (PT) Gospa predsednica , gospod Stojanov , prosil bi vas , da si preberete Pogodbe Unije in Poslovnik Parlamenta , ki navaja , da naj bi z izvolitvijo s strani naših državljanov predstavljali svoje države članice in državljane ter 500 milijonov državljanov Evropske unije kot celote . 
Ti državljani so nas pooblastili , da spoštujemo in poskrbimo , da tudi ostali spoštujejo temeljne Pogodbe Evropske unije , ki ščitijo pravice njenih državljanov . 
Zelo preprosto je: ker imamo takšno pooblastilo , gospod Stojanov , imam prav takšno pravico kot vsi ostali , da v tem parlamentu , ki pripada državljanom , govorim v imenu 500 milijonov evropskih državljanov . 
Gospa predsednica , revidirana madžarska ustava , sprejeta aprila letos , je deležna utemeljene kritike celotne evropske demokratične družbe . 
V madžarski pravni sistem je uvedla določbe , ki ne upoštevajo mednarodnega prava in so v navzkrižju s sprejetimi mednarodnimi obveznostmi Republike Madžarske . 
Vladajoča stranka Fidesz je v ustavo uvedla različice besedila , s katerimi si Madžarska prilašča pravico , da odloča o statusu , pravicah in politični organizaciji vseh madžarsko govorečih državljanov v okoliških državah . 
Prav tako si je pridržala pravico , da vsem tem državljanom v sosednjih državah , ki z ničemer niso povezani z Madžarsko , zagotovi madžarsko državljanstvo , volilno pravico na Madžarskem , pravico do socialnega varstva ali izobraževanja v skladu z madžarskimi predpisi in splošno madžarsko diplomatsko zaščito . 
V mednarodnem pravu je organizacija političnega sistema stvar suverenih držav , zato lahko določbe madžarske ustave , s katerimi si Madžarska pridržuje pravico odločati o organizaciji življenja državljanov v drugih državah , obravnavamo zgolj kot primitiven in grob napad na mirno in miroljubno sožitje v Evropi . 
Zamisel o enem narodu in enem imperiju in tako naprej ni nova . 
Tega temnega malega Hitlerja , ki jo je zadnji zlorabil v svoji želji po moči in slavi v Evropi , je pošten , civiliziran in demokratični svet že zdavnaj obsodil . 
Rad bi verjel , da bodo demokratične politične sile v madžarskem parlamentu v drugem zakonodajnem postopku popravile vse napake in bodo spremenile ustavo , da bo usklajena z mednarodnim pravom in mednarodnimi obveznostmi Madžarske . 
(BG) Gospa predsednica , mislim , da bi se moral Parlament opravičiti komisarki , ker jo je vključil v to razpravo . 
To pa zato , ker je vsem v tej dvorani glede na to , kar je povedala , postalo jasno - vsaj meni je , ne vem pa , če je postalo jasno tudi vsem ostalim - , da je še vedno treba sprejeti novo zakonodajo o izvajanju madžarske ustave , potem pa bo jasno , ali so kršene pravice kogar koli . 
Spet smo v položaju , ko v Parlamentu poteka razprava z namenom obsoditi državo članico za nekaj , kar niti še ni storila . 
Kolegi poslanci , v kateri od držav članic se nekomu sodi za nekaj , kar še ni zagrešil ? 
Ali pa je obsojen za nekaj , kar ni storil ? 
V nobeni . 
To je nekaj , kar nasprotuje demokratičnim vrednotam . 
Ljudje , ki so sprožili to razpravo , se morajo opravičiti ne le komisarki , ampak tudi vsem evropskim državljanom , ker je prav takšno ravnanje Parlamenta tisto , ki povzroča zmanjšanje zanimanja evropskih državljanov za njegove dejavnosti , razočaranje in nizko volilno udeležbo na volitvah v Evropski parlament . 
Gospa predsednica , ta današnja razprava o madžarski ustavi je zgrešena iz dveh glavnih razlogov . 
Izpostavlja eno od 27 držav članic in zadeva nacionalno vprašanje , ki je v pristojnosti suverenih držav članic . 
Prvič , če bomo razpravljali o vsebini ustave , ne smemo izpostaviti ustave ene države članice . 
Morali bi , če sploh , razpravljati o ustavah v vseh državah članicah . 
Nekatere elemente , ki se izpodbijajo , je mogoče najti v številnih drugih ustavah v ostalih državah članicah , pa vendar se pogovarjamo le o eni ustavi ene države članice . 
To ni prav . 
Drugič , vprašati se moramo , kakšno pristojnost in kakšno pooblastilo imamo , da to vprašanje nacionalne ustave sploh prinesemo v Evropski parlament ? 
Države članice imajo suvereno pristojnost , da vzpostavijo svoje nacionalne ustave , in v tem primeru bi morali spoštovati pravico Madžarov , da opredelijo svojo ustavo , ki jo sprejme demokratično izvoljeni nacionalni parlament . 
Razprava , ki danes poteka o vsebini te ustave , bi morala , če sploh , potekati med Madžari in ne v tem parlamentu . 
Če nam je všeč ali ne , če se z nacionalno ustavo strinjamo ali ne , moramo spoštovati suverenost in hierarhijo prava , sicer bi lahko postavili nevaren precedens . 
Zato ob izpostavljanju države članice in ko naše delovanje ne sodi v našo pristojnost , pošljemo napačen signal . 
Zato bi bili obsojeni političnega instrumentalizma in bi spodkopavali zaupanje državljanov v našo institucijo . 
Na to nevarno pot se ne bi smeli podati . 
(SK) Gospa predsednica , v imenu Skupine naprednega zavezništva socialistov in demokratov v Evropskem parlamentu bi rada nedvoumno izjavila , da priznavamo pravico vseh držav članic , da oblikujejo svoje zakone , zato ne želimo kritizirati Madžarske , še zlasti pa ne njenih državljanov . 
Naše pripombe in skrbi niso usmerjene v kritiko Madžarske ali madžarskih državljanov , vendar pa trdno verjamemo , da je obramba temeljnih pravic , državljanskih svoboščin , skupnih evropskih vrednot in miru , varnosti in dostojnega sožitja zadosten razlog , da danes o tem razpravljamo . 
Prav tako upamo , da lahko razprava in predstavitev naših vprašanj in skrbi prinese izboljšave in boljšo pripravljenost na izvajanje zakonodaje , ki je bila prej omenjena . 
Komisarka , tako kot vi se želimo držati postopka , da bi zagotovili , da je izvedba celotnega postopka pravilna , in čakamo na končno mnenje Beneške komisije , čeprav je zdaj na podlagi predhodnih sklepov , ki jih je sekretar Beneške komisije , gospod Markert , predstavil v Odboru za državljanske svoboščine , pravosodje in notranje zadeve , jasno , da je sedanja madžarska ustava v številnih točkah sporna , če se milo izrazim . 
Slabosti v madžarski ustavi ni opazil le Odbor za državljanske svoboščine , pravosodje in notranje zadeve , ampak tudi Odbor za ustavne zadeve . 
Če prezremo romantične , skoraj monarhistične zamisli , ki prevevajo duha v preambuli , bi rada omenila nekaj področij , ki se nam v nasprotju z našimi kolegi poslanci iz stranke Fidesz , ki so prav tako poslanci Evropskega parlamenta , zdijo zelo občutljive . 
Primer je načelo , ki je bilo prej omenjeno glede sprejetja ustave . 
V demokratičnih državah ni preveč običajno , da bi postopek posvetovanja trajal zgolj pet tednov . 
Neobičajno je , da opozicija v njem ne sodeluje in je treba kljub dejstvu , da ima Fidesz potrebno večino , reči , da so zmagovalci dolžni pokazati ponižnost . 
Omenjena je že bila omejitev pristojnosti ustavnega sodišča in v imenu naše skupine bi rada omenila diskriminatornost ustave v zvezi s člani spolnih manjšin , saj ne prepoveduje diskriminacije na podlagi spolne usmerjenosti . 
Zaščita madžarskih manjšin v tujini , za kar se neposredno uporablja člen D , prav tako velja za ljudi madžarske narodnosti , ki živijo v sosednjih državah . 
Gospe in gospodje , poslanstvo Evropske unije je vsekakor , da živimo skupaj kot narodi in države Evropske unije v miru , sodelovanju in ob vzajemnem spoštovanju . 
Kako naj bi to ustavo doživljali v državah , na katere ta neposredno vpliva ? 
Kako lahko pričakujete , da bomo to sprejeli ? 
V nasprotju z vami smo vam vedno ponujali roko prijateljstva in si vedno želeli dostojno sožitje , zato želimo , da izvedbeni predpisi za vašo ustavo spoštujejo suverenost sosednjih držav v regiji . 
Gospa predsednica , neutemeljeno je reči , da je ustava države članice zgolj njena stvar . 
Pogodbe v členih 6 in 7 povsem jasno navajajo , da imajo Unija in države članice ne le skupne vrednote , ampak da je dolžnost Komisije , da nadzoruje spoštovanje teh vrednot . 
Povsem se strinjam s tem , kar je moja kolegica , Renate Weber , zgovorno povedala: Mislim , da je nekoliko neokusno , da tisti z enakim političnim prepričanjem kot vladajoča stranka Fidesz na Madžarskem obtožujejo kritike te ustave , da so politično spodbujeni . 
Številne določbe v tej ustavi so zelo pristranske , kot sta izpustitev zaščite istospolno usmerjenih pred diskriminacijo in dajanje dodatnih glasov materam . 
Rada bi vam predstavila dober primer pomanjkljivosti v ustavi , ki spodkopava vztrajanje pogodbe pri pravni državi . 
To je izjava , da je ustava iz leta 1949 neveljavna . 
Ne le razveljavljena , ampak neveljavna . 
To ustvarja veliko pravno negotovost , saj ohranja negotov položaj in očitno neveljavnost zakonov , ki so bili sprejeti v skladu s to ustavo , kar vključuje pridružitev Madžarske in članstvo v EU . 
To je razlog , zakaj bi morala Komisija preveriti njeno usklajenost s pravom EU , in to bi lahko v veliki meri vplivalo na druge države članice . 
Gospa predsednica , nova madžarska ustava podira stebre demokracije , ki temeljijo na pravni državi , in odpira vrata avtokraciji . 
To je velika ovira na poti prehajanja . 
Postopek priprave in sprejetja nove ustave je bil komaj zakonit . 
Preambula je izključevalna in odraža popačeno razlago zgodovine . 
Glavno besedilo predstavlja vdor v zasebno življenje , osnovne človekove in državljanske pravice so ozko opredeljene , socialne pravice pa nadomestijo državni cilji . 
Razmerje moči je oslabljeno , zlasti neodvisnost sodstva . 
Evropski svet , Parlament in Komisija teh kršitev evropskih vrednot ne morejo prezreti , ker bi lahko postavile negativen precedens , ki bi mu sledili drugi neliberalni režimi . 
Vendar pa demokrati na Madžarskem ne pričakujejo , da bo rešitev prišla iz tujine . 
Če bi se to zgodilo , bi to le še okrepilo stališče madžarskega predsednika vlade , ki je EU primerjal s Sovjetsko zvezo . 
Rešitev lahko ponudijo le madžarski državljani , ki bodo zavrnili to ustavo , ko bodo ugotovili , da jim avtokratski režim ne more zagotoviti visokega življenjskega standarda in več svobode . 
Pred enaindvajsetimi leti se nam ni bilo treba boriti za svobodo . 
Zdaj pa . 
Medtem pa mora Evropa Madžarsko pozorno opazovati in spodbujati madžarske demokrate , da spet prevzamejo pobudo . 
Gospa predsednica , nikakor se ne strinjam z vsemi tistimi , ki so rekli , da ne spoštujemo suverenosti , če tu razpravljamo o ustavi države članice in jo kritiziramo , ali , kot je nekdo dejal , bi to bil nevaren precedens in delovanje zunaj evropskih pristojnosti . 
Ustave držav članic morajo biti v skladu z evropskimi vrednotami , z našo vrednoto skupnosti , ki smo jo opredelili . 
Vsaj dve stvari bi rada omenila , ki nista v skladu s tem . 
Drugi so omenili ostale . 
Prva je , da diskriminacija na podlagi spolne usmerjenosti ni vključena in jo je treba v prihodnje zajeti . 
Tudi zakon in družinske vrednote , kot so tam opredeljene , presegajo stvarnost ljudi , ki živijo v Evropi in na Madžarskem , prav tako ni pravila raznolikosti . 
Druga se navezuje na tako imenovanega zelenega varuha pravic prihodnjih rodov glede okolja in trajnosti . 
Ta položaj je zdaj tako kot drugi varuhi podrejen splošnemu varuhu človekovih pravic , zato je oslabljen . 
Tudi to je področje , kjer pristojnosti niso več del področja predpisov kot včasih , kar jasno pove , da vprašanje trajnosti , varstva okolja in pravic prihodnjih rodov - še en del evropskih vredno - , ki mora biti pomembno , ni več tako pomembno , kot je bilo . 
Zadnja točka: Obstajal je tudi varuh za varstvo podatkov . 
Ta položaj je bil v celoti ukinjen , zato nič več ne zajema preglednosti informacij o državi , na primer o javnih naročilih . 
To je tisto , kar jaz in moja skupina ostro kritizirava . 
(Govornica se je strinjala , da sprejme vprašanje na podlagi modrega kartončka v skladu s členom 149(8))
(HU) Gospa Lunacek , rada bi vas vprašala , če lahko navedete države članice Evropske unije , katerih ustava vključuje institut varuha ali komisarja za pravice prihodnjih rodov . 
Koliko držav članic ima tak institut , kot je ta na Madžarskem , ki dejansko deluje in ga omenja madžarska ustava ? 
Prav tako vas ob predpostavki , da ste prebrali sedanjo madžarsko ustavo , novo madžarsko ustavo , sprejeto aprila , sprašujem , če lahko imenujete ustave , ki vsebujejo več členov in bolj daljnosežne člene o varstvu okolja in prihodnjih rodovih kot nova madžarska ustava . 
Pozivam vas , da jih imenujete . 
Gospa predsednica , moj odgovor gospe Gál je , kot sledi . 
Pri tej zadevi ni šlo za primerjavo z ustavami drugih držav članic . 
Vprašanje je bilo: kaj je evropska vrednota ? 
Kaj je del naših temeljnih pravic ? 
Kaj je vključeno v skupne vrednote , ki so , upam , tudi vaše ? 
Kar zadeva pravice prihodnjih rodov , je okoljska trajnost nekaj , kar je vključeno v pravice naše skupne Evropske unije . 
Nekatere države članice to imajo , druge pa morda ne , vendar pa je dejstvo , da je vlada Madžarske v novi ustavi tega simboličnega varuha ukinila . 
Zdaj obstaja en sam varuh človekovih pravic , simbolične vrednote , navedene v pisni obliki , pa ni več . 
Saj veste , kako pomembni so simboli tudi v politiki . 
To pomeni , da ne želite te simbolične zastopanosti bodisi na politični ravni bodisi na ravni varuha človekovih pravic . 
(Govornica se je strinjala , da sprejme vprašanje na podlagi modrega kartončka v skladu s členom 149(8))
Gospa predsednica , morda ni bilo razumljivo , vendar bom vprašanje še poenostavil . 
Gospa Lunacek , ali v vaši državi - vem , da ste iz Avstrije - obstaja zeleni varuh ? 
Na Madžarskem smo pred več leti imeli zelenega varuha , v skladu z novo ustavo pa ga bomo spet imeli . 
V vaši državi imate zelenega varuha ? 
Da ali ne ? 
Gospa predsednica , gospodu Szájerju moram reči: oprostite , ampak to ni problem . 
Madžarska je imela zelenega . . . 
(Smeh)
Prav , smejte se , če želite . 
Smeh me ne moti , rada imam humor , ampak pri tem gre za to , da je na Madžarskem s to novo ustavo zeleni varuh ukinjen in podrejen . 
Vsi štirje varuhi ali varuhinje , ki so obstajali , so podrejeni splošnemu uradu varuha človekovih pravic . 
Vprašanje trajnosti prihodnjih rodov ni več tako vidno , kot je bilo , in to je moja kritika . 
Moja država takšnega položaja nima . 
Kot pripadnica Zelenih bi se seveda borila za to , vi pa ste napisali novo ustavo in ta odpravlja simbolično , a politično vrednoto , ki je bila , mislim , pomembna za vas , kot zdaj pravite . 
Zakaj ste jo potem ukinili ? 
Zakaj je niste obdržali , da bi vsi lahko videli zelenega varuha , ki je naklonjen pravicam prihodnjih rodov , okolju in trajnosti ? 
Tega niste pojasnili , kolegi . 
(IT) Gospa predsednica , gospe in gospodje , res me preseneča pomemben ton te razprave . 
Ko razmišljam tudi o nedavnih izjavah gospe Lunacek , se bom na primer zdržal razprave o diskriminaciji na podlage spolne usmerjenosti . 
V ustavi moje države to vprašanje ni omenjeno , zato me zanima , kdaj bo v Evropskem parlamentu potekala razprava o italijanski ustavi ? 
Poleg tega je precej nenavadno , ker je v moji državi edina stranka , ki hoče spremeniti ustavo , desnosredinska stranka gospoda Berlusconija . 
Levica v svojem odzivu že 15 let trdi , da ustave ne smemo spremeniti , sicer bo to konec demokracije . 
Zato bodite previdni , ko bomo začeli razpravo o tem , kaj besedilo ustave vsebuje in česa ne , zato bi morda najprej pojasnili nesporazum . 
Ali res mislimo , da dejstvo , da ta ustava omenja pravice nerojenih otrok , predstavlja tveganje za sodobnost ? 
Ali res mislimo , da dejstvo , da se v tej ustavi omenjajo krščanske korenine , predstavlja tveganje za identiteto ? 
Kar zadeva mene , mislim , da bi se morali malo bolj seznaniti z besedilom evropske ustave , ki se dejansko ni materializiralo , vendar pa je imelo slogan " Združena v raznolikosti " , in poskusimo biti malce strpnejši do dejstva , da smo vsi različni . 
Z drugimi besedami , razumeti moramo , da je zdaj široko soglasje na Madžarskem poudarilo potrebe ljudi in da bi se izognili temu , da bi se te potrebe prelevile v nacionalizem , ga mora podpreti močna Evropa , ki priznava pravice in dolžnosti vseh . 
(HU) Gospa predsednica , Pogodba o Evropski uniji navaja , da Evropska unija temelji na spoštovanju svobode , demokracije , pravne države in človekovih pravic . 
Te vrednote so skupne vsem državam članicam . 
Københavnska merila temeljijo na teh vrednotah , ki prav tako tvorijo del pristopnih pogojev . 
Evropske institucije so prav tako odgovorne za zagotavljanje , da države članice spoštujejo ta načela tudi po pristopu . 
Naj vas vse opozorim na odgovornost in še zlasti predsednika Komisije in komisarko , ki v zvezi s tem nosita glavno odgovornost . 
Teh osnovnih načel ne upošteva niti vsebina nove madžarske ustave niti okoliščine , v katerih so jo oblikovali . 
Zato vprašanja , povezana s to zadevo , štejemo za evropska in ne nacionalna . 
To ustavo je sprejela ena sama stranka brez javnih ali strokovnih posvetovanj , pripravljavci osnutka pa imajo vprašljivo demokratično legitimnost . 
Stranke demokratične opozicije so zahtevale pravna jamstva , da bo nova ustava temeljila na širokem soglasju javnosti , ker pa tega ni bilo , so se umaknile iz ustavnega postopka . 
Glavni nalogi ustave sta zagotavljanje človekovih pravic in ustrezno delovanje države . 
Vendar je okvir za ustrezno delovanje države problematičen . 
Glede na novo ustavo je treba spremembe davčnega sistema , pokojninskega sistema in sistema podpore družinam sprejeti z dvotretjinsko večino . 
To bo oviralo kandidate na naslednjih volitvah pri obljubah v zvezi s temi zadevami , prav tako bo oviralo volivce na svobodnih volitvah . 
Poleg tega ustava podeljuje Proračunskemu svetu , organu , ki ni izvoljen neposredno , pravico veta na odločitve Parlamenta glede proračuna , kar se v zameno lahko odrazi v razpustitvi Parlamenta in pozivu k novim volitvam , s čimer je ogroženo stabilno upravljanje . 
Zmanjšana je raven varstva človekovih pravic . 
Človekove pravice se bodo uveljavljale manj učinkovito , saj je pristojnost ustavnega sodišča omejena . 
Najpomembnejši pravni red EU je , da je lahko s svojimi vrednotami spore , ki jih je bilo mogoče v preteklosti rešiti le za ceno precejšnjega človeškega trpljenja , usmerjala v demokratični okvir , ki je temeljil na pravni državi . 
EU ponuja in od držav članic zahteva jasen okvir za pravno državo , ustavna jamstva , institucionalna razmerja moči in rešitve , dosežene s pogajanji . 
Te vrednote bi bilo treba ohraniti . 
Gospa predsednica , v tem parlamentu smo razpravljali o svobodi medijev , ki so bili pod pritiski v Italiji , na Slovaškem in Madžarskem . 
Razpravljali smo o pravicah lezbijk , homoseksualcev , biseksualcev in transseksualcev v Litvi , na Madžarskem in Poljskem . 
Razpravljali smo o izgonu in diskriminaciji Romov v Franciji in Italiji , bili pa so še številni drugi primeri razprav o temeljnih pravicah , ki so bile pod pritiskom v eni ali drugi državi članici . 
Prav vsakič sem slišala ELS govoriti , da to ne bi smela biti strankarska politika in naj ne bi izpostavljali držav članic . 
Tu ne gre za države članice , tu gre za temeljne pravice . 
Pri temeljnih pravicah ne gre za stvar subsidiarnosti . 
Pri temeljnih pravicah gre za same temelje Evropske unije . 
Da bi to pokazala , naj vas spomnim , da od držav članic zahtevamo , da prilagodijo ne le svoje zakone , ampak tudi ustave , da bi jih sprejeli kot članice Evropske unije . 
Kolegi , očitno obstajajo objektivne skrbi , ki so jih izrazile ne le politične stranke , ampak tudi Beneška komisija , in če nič drugega , obstajajo nejasnosti . 
Namesto te pikre razprave bi morali poskusiti in pojasniti vprašanja . 
Še zadnji praktični predlog madžarski vladi . 
Če bi radi pokazali svojo močno zavezanost varstvu in spodbujanju pravic lezbijk , homoseksualcev , biseksualcev in transseksualcev , vas vabim , da se sprehodite na paradi ponosa v Budimpešti 18 . junija . 
(DE) Gospa predsednica , gospe in gospodje , temeljne človekove pravice so univerzalne , kar pomeni , da veljajo v vseh razmerah . 
Poslušal sem razpravo . 
Nihče od govornikov doslej , vključno s kritiki , še ni citiral ustave , da bi natančno navedli , kaj je tisto , kar jim ni všeč . 
Gospod López Aguilar pravi , da dobiva občutek , da je nekaj šlo narobe , ostali pa namigujejo glede vsega , kar bi pri tej ustavi lahko spodletelo . 
Niti eden pa ni dejansko citiral ustave . 
Prav to pa je težava , s katero se srečujemo pri tej razpravi: kje so dejanske obtožbe ? 
Ko pomislim , kako se bodo Madžari odzvali na to razpravo in obtožbe , ki jih nekateri kolegi poslanci pogosto omenjajo , ne da bi to podprli z neposrednimi navedbami , si lahko predstavljam , da se bo nekaterim način razpravljanja o Madžarih in razvoju njihove države zdel izredno aroganten . 
Kot Evropejci moramo skrbeti , da se ne izpostavljamo takšnim obtožbah . 
Rad bi izpostavil , da so se številni , ki so danes na odgovornih položajih , ljudje , ki so šli na ulice , da bi se borili proti komunizmu in za svobodo . 
Preprosto nesprejemljivo je , da je treba te ljudi nenehno obtoževati in ustvarjati vtis , da imajo težave glede svobode . 
To nima nič opraviti s strankarsko politiko , to je preprosto le dejstvo . 
Pritoževal sem se , da se v tej razpravi niso uporabljali navedki in bi zdaj rad citiral iz nove madžarske ustave: " Ponosni smo , da je naša država že več kot 1 . 000 let del krščanske Evrope , in se zavedamo vloge krščanstva pri ohranjanju našega naroda " . 
Zadovoljen sem , ko v ustavi vidim takšna razmišljanja . 
To morda ne bo ugajalo vsem poslancem v tem parlamentu . 
Vesel sem , da je omenjeno krščanstvo in rad bi , da bi bilo vključeno tudi v Lizbonsko pogodbo in evropsko ustavo . 
Kot predstavniku Poslanske skupine Evropske ljudske stranke (Krščanskih demokratov) se mi zdi , da je to dobro . 
Gospa predsednica , ne gre preprosto za razpravo o notranjepolitičnih težavah v Evropskem parlamentu . 
V novi madžarski ustavi so pod vprašaj postavljene evropske vrednote . 
Zato moramo razpravljati o tem in to zdaj . 
Še vedno je čas pred sprejetjem splošnih zakonov . 
Upam , da se vsi strinjamo , da mora biti ustava uravnotežena , blizu državljanom in da mora temeljiti na splošno sprejetih vrednotah in načelih in naj bi bila strankarsko nevtralna . 
Madžarska ustava na žalost ne izpolnjuje teh meril . 
Celo sprejetje dokumenta je vprašljivo . 
Socialnega posvetovanja ni bilo ali pa jih je bilo zelo malo . 
Besedilo podpira le ena politična stranka , nasprotujejo pa mu najpomembnejši ustavni strokovnjaki . 
Nova ustava postavlja vprašanja na mednarodni ravni . 
V končnih določbah se na primer ne omenja pravo EU . 
Ugotavljamo , da obstajajo jasne razlike , besedilo pa ob primerjavi z Listino o temeljnih pravicah kaže nedoslednosti in razlike v vrednotah in načelih . 
Tudi načelo dobrega upravljanja se v dokumentu ne uveljavi . 
Ustava ne zagotavlja moderne , upravne sestave , ki bi bila usklajena z EU . 
Prej omenjeni splošni zakoni so prav tako nevarni . 
Z njimi bo upravljanje države za prihodnjo vlado skoraj nemogoče . 
Vtis imamo , kot je to povedal eden od kolegov , da je vlada kot nogometno moštvo , ki poskuša med igro spremeniti pravila in sodnika . 
Tako se ne obravnava političnih nasprotnikov in demokracija v 21 . stoletju v Evropi vsekakor ne deluje tako . 
(DE) Gospa predsednica , glede stališč Poslanske skupine Evropske ljudske stranke (Krščanskih demokratov) na drugih področjih imam veliko razumevanja . 
Tesno sodelujemo pri gospodarskih vprašanjih . 
Pri tem vprašanju pa mora biti jasno , da tu ne igramo strankarske politike . 
Predvsem moramo poudariti , da je kritiziranje ustave države članice , katere koli države članice , na tem forumu škandalozno . 
Obstajajo države članice , in pri tem med drugim gledam gospoda Busuttila , ker je tako odločno načel to vprašanje , ki si v težavah poskušajo zagotoviti podporo Evropske unije; to je izraz evropske solidarnosti , da zagotovimo pomoč , ko ima na primer Malta težave z begunci . 
Vendar pa mora solidarnost temeljiti na skupnih vrednotah , vse skupine v tem parlamentu pa so odgovorne za ohranjanje takšnih vrednot . 
Čeprav je Listina o temeljnih pravicah morda zavezujoča le za evropsko zakonodajo in njeno izvajanje , pa so členi 2 , 6 in 7 Pogodb zavezujoči za vse države članice . 
Dvotretjinska večina je trdno zasidrana v madžarski ustavi , da bo realno gledano nemogoče , da bi katera koli prihodnja madžarska vlada spremenila zakone v državi . 
To je v nasprotju z načelom parlamentarne demokracije . 
To omejevanje pristojnosti ustavnega sodišča je nekaj povsem enkratnega in ogroža načelo delitve oblasti . 
Ne moremo izključiti možnosti , da je v zvezi s kazenskimi postopki kršeno mednarodno pravo . 
Toliko bi lahko še povedal , vsekakor pa bi želel reči naslednje: v tem primeru ni le pravica EU in Evropske komisije , da uveljavita svoj glas , ampak tudi njuna dolžnost . 
V preteklosti - celo davno pred obstojem Evropske unije - se je Evropa prepogosto vzdržala kritike zlorab v državah članicah . 
Moja država ima tako kot druge izkušnje s tem . 
Ko politiki umolknejo , se prej ali slej oglasijo ljudje in potem se moramo vprašati , ali je tedaj že prepozno in ali smo bili neuspešni . 
(Govornik se je strinjal , da sprejme vprašanje na podlagi modrega kartončka v skladu s členom 149(8))
(HU) Gospod Alvaro , to je res , le en stavek . 
Strinjamo se . 
To kritiziranje je sramotno . 
Moje vprašanje se glasi: na čem temelji vaše mnenje , da temeljne zakonodaje , sprejete z dvotretjinsko večino , ni mogoče spremeniti v demokratični državi ? 
Doslej jo je bilo mogoče spremeniti . 
Prav tako jo lahko spreminjajo v drugih državah . 
Prosim vas , da ste natančni . 
Katere so tiste skupne vrednote , skupne evropske vrednote , ki jih madžarska ustava izključuje , zavrača ali jim nasprotuje ? 
Kajti to , kar pravite , je presplošno . 
(DE) Gospa predsednica , hvala lepa za vaše vprašanje . 
Sprejmem kritiko , da sem v minuti , ki mi je bila dodeljena , stvari posploševal . 
Vendar pa lahko zagotovim bolj konkretne primere . 
Evropske vrednote so eno; vendar pa evropske vrednote pomenijo tudi , da mora država članica delovati kot pravna država , kar prinaša vprašanja , kot sta delitev oblasti in demokratično načelo . 
Ko na primer ustavno sodišče ni pristojno v proračunskih in davčnih zadevah , to predstavlja omejitev pri delitvi oblasti in nedvomno negotovo stanje . 
Zato mislim , da lahko razpravljamo o takšnih vprašanjih . 
Glede drugih vprašanj , kot je dvotretjinska večina , moram vprašati , v kolikšni meri je to združljivo s parlamentarno demokracijo , če prihodnje vlade nimajo nič več manevrskega prostora . 
Zato je vprašanje , ali je dosmrtna zaporna kazen brez pravice do pritožbe ali sodne presoje vrhovnega sodišča združljiva z načeli demokracije in pravne države , ki jih podpira Evropska unija . 
To so vprašanja , ki terjajo odgovore in za katera mislim , da jih mora preiskati Komisija . 
(Govornik se je strinjal , da sprejme vprašanje na podlagi modrega kartončka v skladu s členom 149(8))
(HU) Gospod Alvaro , rad bi vas vprašal , če ste seznanjeni , da je prej veljavna madžarska ustava natančno opredelila 27 zakonov , ki jih je bilo mogoče spremeniti z dvotretjinsko večino , nova ustava pa jih opredeljuje le 26 . 
Kje je tu težava ? 
Nedavna znanstvena analiza je postregla s to številko , to ni moj izračun . 
(DE) Gospa predsednica , mislim , da mi bodo ljudje oprostili , če na vprašanje , ki temelji na subjektivnem mnenju , odgovorim na podlagi svojega subjektivnega mnenja . 
Ne , mislim , da ni najbolj moderna . 
(Govornik se je strinjal , da sprejme vprašanje na podlagi modrega kartončka v skladu s členom 149(8))
(DE) Gospa predsednica , gospod Alvaro , pravkar ste pokazali , kako čas za govor podaljšati s sprejemanjem številnih vprašanj . 
Vendar bi vas rad vprašal , ali se zavedate , da so določbe glede madžarskega ustavnega sodišča - nisem prepričan , ali ste madžarsko ustavo prebrali v celoti - skoraj enake tistim , ki veljajo za ustavno sodišče v Nemčiji . 
Zato sem vas želel vprašati , ali je nemško ustavno sodišče prav tako nedemokratično in vredno kritike kot madžarsko ustavno sodišče ? 
Rad bi slišal vaš odgovor na to vprašanje . 
(DE) Gospa predsednica , gospod Weber , kot ste pravkar navedli , je enaka le v nekaterih razdelkih , precej jasno pa je , da obstajajo razdelki , kjer je vprašanje , ali je dejstvo , da madžarska ustava omejuje pristojnost ustavnega sodišča glede davčnih in proračunskih vprašanj , združljivo z načelom delitve oblasti . 
Če bi mi zdaj povedali , da nemško ustavno sodišče po sodbi nemškega zveznega sodišča ne more odločati na primer o davčnih vprašanjih , ali če nemško ustavno sodišče ne bi moglo preučiti proračunskega prava v zvezi z ustavnim sporom med vladnimi institucijami , kot je stranka v nemškem zveznem parlamentu , bi se z vami strinjal . 
Vendar pa nemška ustava to dopušča , prav tako se lahko nemško ustavno sodišče izreče glede takšnih vprašanj . 
(Govornik se je strinjal , da sprejme vprašanje na podlagi modrega kartončka v skladu s členom 149(8))
Gospa predsednica , rad bi se navezal na nekaj , kar je bilo omenjeno prej; pravice prihodnjih rodov . 
Zdi se zelo edinstveno v madžarski ustavi , nekaj , kar je vključeno v madžarsko ustavo in navidezno priznano tudi tu . 
To načenja vprašanje , ki bi ga rad zastavil glede temeljne pravice tistih morebitnih članov prihodnjih rodov - ki naj bi se še rodili . 
Ali je skrb za prihodnje ljudi evropska vrednota ali ne ? 
Morda ni evropska in je le madžarska ? 
Evropa bi se morala na Madžarsko ozreti s hvaležnostjo , ker jo je spomnila na nekatere temeljne zadeve . 
(DE) Gospa predsednica , gospoda Landsbergisa zelo cenim . 
Vendar pa v njegovem govoru ne morem najti vprašanja . 
Če to ni bilo vprašanje , bom čas izkoristil za sporočilo . 
Kolikor vem , nobena ustava ne opredeljuje zakona za prihodnje generacije . 
To ni vprašanje . 
Ukvarjamo se s človekovim dostojanstvom - to je načelo , ki ga najdemo v nemški ustavi , kot tudi v drugih - in madžarska ustava v tem smislu ni nič drugačna . 
Tu ne vidim protislovja . 
Vprašanje je , ali naj bi to v prihodnje omejili ali opredelili . 
Vendar pa , kot sem že prej dejal , vprašanja nisem povsem razumel . 
Trajnost , varstvo prihodnjih rodov , želja po zdravem naravnem okolju in varstvo kakovosti življenja - vse to so načela , ki jih , če se ne motim , lahko najdemo v ustavah vseh držav članic in ki jih zagovarjajo številne sodbe vrhovnih sodišč . 
Mislim , da v to načelo niste nikoli dvomili , niti v času svojega predsedovanja . 
(HU) Gospa predsednica , kolegom poslancem in gospodu Alvaru bi rada zagotovila , da je Madžarska država , kjer še vedno prevladuje pravna država . 
Gospe in ' t Veld , gospe Göncz in gospe Benova bi rada zagotovila , da Madžarska še vedno spoštuje temeljne pravice , človekove pravice in vrednote Unije . 
Madžarski zakoni in ustava , sprejeti aprila , so usklajeni z zakoni in osnovnimi vrednotami Evropske unije . 
Madžarska skrbi za vse svoje mednarodne pravne obveznosti in zaveze in to je dejansko jasno navedeno v besedilu ustave , in če ne bi bilo tako , potem bi Komisija to pripeljala pred sodišče v Luksemburgu , da bi v formalnem postopku izpodbijala; vendar vsi v tej dvorani vemo , da to ne drži . 
Kolegi poslanci , to , kar država članica vključi v ustavo in kar obravnava na različnih zakonodajnih ravneh , je nekaj , kar je povsem jasno vprašanje nacionalne suverenosti . 
V demokraciji , ki temelji na zastopanosti ljudstva , morajo poslanci v parlamentu , ki so izvoljeni na svobodnih volitvah , odločiti , katera področja naj bi se obravnavala na ustavni ravni in katera na splošni zakonodajni ravni . 
Česar ne razumem v zvezi s to razpravo , je , da so nas doslej učili , da naj bi zakoni , ki jih je mogoče spreminjati z dvotretjinsko večino , zagotavljali jamstvo , da jih ni mogoče zlorabiti . 
Potrebujemo dvotretjinsko ustavo , ker je to pravilo , ki zagotavlja jamstva . 
Zdaj pa slišimo , da številni nasprotujejo prav tej dvotretjinski večini , na katero smo prej gledali kot na jamstvo . 
Osebno menim , da ne morete sprejeti pravil igre demokracije . 
Poleg tega , kot so to že omenili moji kolegi , nova madžarska ustava omenja Listino o temeljnih pravicah , kar je nov ustavni element , in madžarske manjšine obravnava kot sestavni del madžarske politične skupnosti . 
Madžarski parlamentarni komisar za prihodnje rodove je dejal , da ustava dviga varstvo okolja in odgovornost za prihodnje rodove na izjemno visoko raven . 
Tako kot se pogovarjamo o tej ustavi , bi se lahko pogovarjali o kateri koli evropski ustavi . 
Vedno govorite o razlikah in poudarjate , da če nekaj odraža drugačno vrednoto , to ne pomeni , da je boljše ali slabše . 
Je preprosto drugačno in kot Madžarka bi bila hvaležna , če bi to lahko upoštevali v duhu enotnosti in raznolikosti . 
(Govornik se je strinjal , da sprejme vprašanje na podlagi modrega kartončka v skladu s členom 149(8))
(SK) Gospa predsednica , danes sem prejel vabilo na razstavo " Mostovi med narodi " , dogodek , ki ga organizira vaš kolega . 
V vabilu je uporabil moto ustanovitelja EU , Jeana Monneta , ki je dejal , da so Unijo zgradili ljudje . 
Gospa Gál , ustave in mostove morajo prav tako graditi ljudje . 
Rad bi vas vprašal , zakaj koalicija na Madžarskem ne želi , da bi opozicija sodelovala v postopku priprave ustave . 
(HU) Opozicija je imela možnost sodelovati pri delu Parlamenta . 
Odločila se je , da pri tem delu ne bo sodelovala , in mi njeno odločitev spoštujemo . 
Namesto tega pa želijo razpravljati tu , česar madžarska javnost pravzaprav ne razume . 
(Govornik se je strinjal , da sprejme vprašanje na podlagi modrega kartončka v skladu s členom 149(8))
(DE) Gospa predsednica , ne , pravzaprav je dokaj preprosto . 
Potem ko smo od drugih slišali , da bi morale ostale države članice najprej pomesti pred svojim pragom in preučiti svoje ustave , bi lahko morda gospa Gál navedla člen iz ustave ene od držav članic , ki bi ga opredelila kot področje , kjer mora država " pomesti pred svojim pragom " . 
Navsezadnje je bila gospa Gál tista , ki je izrecno navedla , da je to tisto , kar bi morale storiti ostale države članice . 
Z drugimi besedami , kje je posebna kritika ustave druge države članice , ki jo je treba obravnavati ? 
Ko bomo imeli te podatke , pa se seveda lahko lotimo razprav . 
(HU) To , da naj bi vsak pometel pred svojim pragom , ni navedeno na ustavni ravni . 
Gospod Alvaro , to sem rekla tudi vam , kot liberalnemu poslancu EP , da bi morali biti tisti , ki spoštujejo in poudarjajo pravico do drugačnosti na vseh področjih , pripravljeni sprejeti , da se drugačnost lahko pojavi tudi v duhu , pri vrednotah in sestavi ustav . 
To je tisto , kar sem hotela povedati . 
To ne pomeni , da ne spoštujemo osnovnih vrednot EU , ali da v celoti ne izpolnjujemo zahtev , ki jih določa evropska zakonodaja ali mednarodno pravo . 
(Govornica se je strinjala , da sprejme vprašanje na podlagi modrega kartončka v skladu s členom 149(8))
(HU) Gospa Gál , rad bi odgovoril na vprašanje , zakaj je bilo treba spremeniti prejšnje pravilo , ki je navajalo , da je mogoče ustavo sprejeti le ob podpori štiripetinske večine poslancev . 
To pravilo , ki ga je sprejela večina v Parlamentu in ga je med letoma 1994 in 1998 podprlo 72 % glasov , da bi zaščitili pravice političnih manjšin in opozicije , je ukinil Fidesz . 
Kaj je bil razlog za to ? 
Opozicija ni sodelovala pri tem delu , ker ni bilo jamstev; ni šlo za to , da bi nam odvzeli to pravico , saj je bilo to pravilo spremenjeno . 
Komisarka Reding , na to bi vas rad opozoril . 
(HU) Gospod Tabajdi , sama nisem poslanka madžarskega parlamenta od leta 1990 , vendar pa kolegi , ki so bili poslanci ali celo vodje strankarske skupine in predsedniki Parlamenta v tistem času , zatrjujejo , da takšnega pravila ni bilo . 
To ni res . 
Mislim , da bi morali to razpravo izvesti v madžarskem parlamentu; to je povsem zunaj obsega razprav v Evropskem parlamentu . 
(SK) Gospa predsednica , gospe in gospodje , nova madžarska ustava je morda res najbolj nazadnjaška ustava v Evropi . 
To je ena plat vprašanja , druga stran pa je , da je nevarna tudi na mednarodni ravni . 
Nekateri spoštovani poslanci so rekli , da je to zadeva same Madžarske . 
To je res , vendar ta ustava krši suverenost drugih držav . 
Komisarka , to je izredno pomembna zadeva . 
Spodkopava mirovni sporazum Evrope . 
Spodkopava meje med državami . 
Odprto izkorišča manjšine v sosednjih državah za skrajno nacionalistične namene . 
Nasičena je z duhom velike Madžarske . 
Z zagotavljanjem državljanstva zgolj na etnični podlagi in ne glede na kraj bivanja , zaposlitev ali družinske vezi odpira Pandorino skrinjo izjemnega nacionalizma , kakršnega po koncu druge svetovne vojne še nismo videli . 
To še ni vse . 
Omogoča podelitev volilnih pravic Madžarom , ki stalno živijo v sosednjih državah . 
Si predstavljate madžarske politične stranke , ki organizirajo volilno kampanjo v drugi državi ? 
Skratka , madžarska ustava bo povzročila popolno destabilizacijo srednje Evrope . 
V srednjo Evropo prinaša duha balkanskih vojn . 
Predsednik madžarskega parlamenta , László Kövér , je v zvezi z jezom Gabčíkovo-Nagymaros nedavno dejal , da je vojaško posredovanje zahtevala madžarska stran in da Pariški mirovni sporazumi niso veljali za Slovaško , prav tako pa je v duhu te ustave podvomil v meje Slovaške . 
Mislim , da je čas , da Evropska unija in Parlament izrazita odločen " ne " tej nevarni nacionalistični politiki , dokler je še čas . 
(FR) Gospa predsednica , gospe in gospodje , to je zelo zanimiva razprava , pa vendar moram reči , morda precej odkrito , da tega vprašanja ne bi smeli zapletati . 
Danes popoldne imam občutek , da se nekako odmikamo od politične hinavščine , ker ne gre za vprašanje kritiziranja ustave države članice Evropske unije , kot je Madžarska , ki je s svojimi ljudmi sama odgovorna za svojo suverenost . 
V tem parlamentu pa gre za vprašanje in v mojem primeru zaskrbljenost , ki se nanaša na pravni sistem EU , in posledično za vprašanje , ki vpliva na delež naših skupnih vrednot in na raven , na kateri delimo način gradnje Evrope z državami in temeljnimi besedili držav članic ter z drugimi nacionalnimi ustanovitvenimi listinami . 
Vendar obstajajo protislovja glede nediskriminacije , spoštovanja manjšin , problemov pluralizma in glede opozicije , za katero se zdi , da je izzvana . 
Zato , gospe in gospodje , če je vse jasno , kot se zdi , da zatrjujejo nekateri od govornikov danes , pustimo , naj izvršilni kolegij ugotovi , ali je madžarsko besedilo združljivo in pravno usklajeno s temelji naše platforme , in stvari bodo jasne . 
Od tega je odvisna verodostojnost pravnega sistema EU in posledično Evropske unije . 
Gospa predsednica , to je strastna , razburljiva , čeprav sporna razprava , vendar kljub temu uživam v tem izrazu demokracije . 
Treba je reči , da smo upravičeni do razprave o tej zadevi , ker je Madžarska del Evropske unije . 
Vendar je tudi Madžarska upravičena do ustave in vsekakor je ta boljša kot stara ustava iz leta 1949 , ki so jo uvedli komunisti . 
To je iskreno prizadevanje , da bi odražali moderne vrednote v evropskem okviru . 
Čeprav bodo ljudje oporekali nekaterim njenim elementom , je treba reči , da je ustavo vedno mogoče spremeniti z referendumom , in če na evropski ravni ugotovimo , da nekateri njeni vidiki niso v skladu z evropsko zakonodajo in vrednotami , je to mogoče storiti in upoštevati . 
Prav tako je treba reči , da je bila ta ustava sprejeta 18 . aprila z 262 glasovi za in 44 proti in to je izraz demokracije . 
Ljudje so nasprotovali nekaterim njenim vidikom , na primer omembi krščanstva in boga , vendar ni to nič novega . 
Te najdemo v nemški , poljski in irski ustavi . 
Kot krščanski demokrat me zelo veseli , da se omenjata bog in krščanstvo , ker je to temeljni del naše kulture in zgodovine in mislim , da je veliko bolje , da je to vključeno kot pa izključeno in se oblikuje brezbožna družba . 
Ljudje so prav tako nasprotovali podeljevanju državljanstva tistim , ki živijo zunaj Madžarske , vendar imamo na Irskem možnost izdajanja potnih listov ljudem , ki uradno živijo na Severnem Irskem , kar je v Združenem kraljestvu . 
To je bolj izboljšalo razmere , kot pa poslabšalo , in zdaj imamo boljše odnose z Združenim kraljestvom kot kdaj koli prej , kar je bilo izraženo z obiskom kraljice Elizabete pred dvema tednoma . 
Ljudje so nasprotovali opredelitvi zakonske zveze , opredelitvi življenja in tako naprej , kot sem dejal , je mogoče pomanjkljivosti , če obstajajo , obravnavati na referendumu . 
In na koncu , treba jih je pohvaliti , ker so vključili omejitev obsega državnega dolga , kar je zelo pomembno . 
Če bi na Irskem to imeli v svoji ustavi , morda zdaj ne bi bili v takšni finančni godlji . 
Tako je v njej veliko dobrega in mislim , da bi se lahko , če bi razmišljali o novi ustavi , veliko naučili iz tega , kar je naredila Madžarska . 
Gospa predsednica , v zvezi s to ustavo so številne težave . Vendar bi se rada osredotočila na ključno vprašanje , ki je v tem , da predlagana ustava ne zagotavlja varstva pred diskriminacijo na podlagi spolne usmerjenosti . 
Edina vrsta zakonske zveze , ki bi jo priznala , je tista , sklenjena med moškim in žensko . 
Po Evropi je potekal dolg boj za pravice lezbijk , homoseksualcev , biseksualcev in transseksualcev in Madžarski ne moremo dovoliti , da naredi korak nazaj . 
Pravice istospolno usmerjenih ščiti Listina o temeljnih pravicah EU . 
Ne le to , poročeni istospolni pari naj bi se lahko prosto gibali po Evropi , njihovo partnerstvo pa naj bi povsod priznali . 
Da , Madžarska mora odločiti o madžarski ustavi . 
Vendar pa ima vsaka država članica odgovornost , da spoštuje Evropsko skupnost , katere del je . 
Varstvo lezbijk , gejev , biseksualcev in transseksualcev je temeljnega pomena za Evropsko unijo in Madžarska tega ne more prezreti . 
(SK) Gospa predsednica , današnja Evropa temelji na vrednotah , ki nas združujejo in nam omogočajo , da sodelujemo in drug drugega spoštujemo . 
Prav tako bi rad poudaril , da ima vsaka država pravico , da prek demokratično izvoljenih predstavnikov sprejme svojo ustavo . 
Vendar pa nova madžarska ustava odpira vprašanja , ki so občutljiva za njene sosede in ki vplivajo nanje . 
Govorim na primer o členu 23 . 
Ta predvideva možnost , da člani madžarske manjšine v sosednjih državah pridobijo volilno pravico , če pridobijo madžarsko državljanstvo . 
In tu je težava . 
Nenavadna merila , vzpostavljena za pridobitev madžarskega državljanstva , povedano drugače , brez naravne povezave z Madžarsko , ustvarjajo možnost političnih povezav , ki naj bi se oblikovale med državo in državljani , ki nimajo nobene prave povezave s to državo . 
Težave vidim tudi v oddelku D . Tam se govori o enotnem madžarskem narodu , kolektivnih pravicah , podpori samostojni upravi v drugih državah na podlagi načela etničnosti in o odgovornosti Madžarske za vse Madžare . 
Tako odstavek 4 predstavlja možnost morebitnih učinkov te ustave zunaj ozemlja . 
Slovaška vlada si prizadeva za miroljubno , poslovno razpravo o teh vprašanjih na dvostranski ravni . 
Naleti pa na zavrnitev s strani Madžarske . 
Ker ustava še ni začela veljati , mislim , da je pravi čas , da o njej razpravljamo in pojasnimo , kakšni bi lahko bili negativni vplivi . 
Rad bi dodal še eno stvar . 
V sedanji politiki širitve EU poskušamo poudariti ureditev sosedskih odnosov med prihodnjimi državami na podlagi naših evropskih vrednot . 
Gospe in gospodje , predstavljajte si , kakšen bi bil odziv Unije , če bi se na primer Srbija odločila , da množično podeli državljanstvo državljanom Bosne in Hercegovine , ali če bi Albanija podelila državljanstvo državljanom Makedonije . 
Še enkrat bi rad dejal , da lahko le v razmerah vzajemnega spoštovanja vrednot in sodelovanja govorimo o nadaljevanju skupnega razvoja Evropske unije v prihodnje . 
(HU) Gospa predsednica , trikrat sem že prosila za besedo in sem vesela , da ste mi jo po moji tretji zahtevi lahko dali . 
Najprej bi želela podati popravek . 
Postavljeno je bilo vprašanje , ali je ustava vsebovala to posebno štiripetinsko večino ali ne . 
Zajeta je bila v Pravilniku Parlamenta , vendar je bila na predlog Fidesza odpravljena . 
To , kar bi rada vprašala gospoda Kukana , se nanaša na čas , ko je bil tu gospod Markert iz Beneške komisije in je bila omenjena dvotretjinska večina - ki se tudi tu kar naprej pojavlja - in je potrdil , da dvotretjinska večina res obstaja . 
V takšnih primerih bi bila samodisciplina temeljno pričakovanje , vendar ne vidi nobenega znaka o tem . 
Zato se moje vprašanje gospodu Kukanu glasi , ali se je o vprašanju , ki ga je izpostavil , že pogovoril s člani Fidesza , ki sedijo v Evropskem parlamentu . 
Ali vidi znake pripravljenosti za spremembe teh točk v ustavi ? 
Gospa predsednica , je to vprašanje zame ? 
Moj iskren odgovor je: Na vaše vprašanje ne morem odgovoriti . 
(FR) Gospa predsednica , gospe in gospodje , nova madžarska ustava , ki jo je pripravila Orbánova vlada , ni pomanjkljiva v precej nenavadnih členih , kot so izpostavili kolegi poslanci . 
Zdi se , da je poglavje o zasebnem življenju vrhunec ustave , ki , kot smo ugotovili , temelji izključno na omembah krščanske vere in na tradicionalnih družinskih vrednotah . 
Zdi se , da to besedilo dopušča , da se pravica do splava na Madžarskem omeji z navedbo , in tu citiram: " da se bo življenje zarodka ščitilo od spočetja " . 
Madžarska vlada je z uvedbo komunikacijske kampanje proti splavu , za katero se še vedno očitno uporabljajo sredstva iz evropskega programa PROGRESS (Program Skupnosti za zaposlovanje in socialno solidarnost) , svoje besede podprla z dejanji na tem področju . 
V času , ko Evropska unija ohranja napredek in enakost spolov kot skupni temeljni vrednoti , je nekako presenetljivo , da bi se ta evropska sredstva uporabila v takšni kampanji . 
Zato bi izkoristila priložnost v tej razpravi , da vprašam Komisijo glede potrditve financiranja te kampanje s programom PROGRESS . 
(Govornik se je strinjal , da sprejme vprašanje na podlagi modrega kartončka v skladu s členom 149(8))
(HU) Gospa Guillaume , rada bi vam zastavila vprašanje . 
Kako so se po vašem mnenju v novi ustavi v primerjavi s prejšnjo spremenili predpisi glede koncepta splava in pravila , ki se nanašajo na splav ? 
(FR) Gospa predsednica , rada bi spodbudila odziv Komisije glede zadevnega programa . 
Komisiji sem vprašanje že zastavila in čakam na odziv , da bi izvedela , če je res preverjeno , da so ta sredstva uporabili za to kampanjo . 
(RO) Gospa predsednica , rad bi vas predvsem opozoril na določbe revidirane ustave , ki se nanašajo na kolektivne pravice etnične madžarske manjšine , ki živi v tujini , in na izrecno izjavo , v tem primeru o načelu ekstrateritorialnosti , ki očitno kršijo standarde OVSE in večkratne ocene Beneške komisije v podobnih primerih . 
Govorim o členu d v korist gospoda Webra . 
To je nesprejemljivo in naj vas spomnim , da že ima vpliv . 
Prejšnji teden je gospod Tőkés , podpredsednik Evropskega parlamenta , v madžarski hiši regij gostil uradno otvoritev pisarne regije Székely , ki v Romuniji ne obstaja . 
Trdno sem prepričan , komisarka , da bo poročilo Beneške komisije potrdilo kršitve , ki so se zgodile . 
Sprašujem vas naslednje: kaj bo Evropska komisija želela narediti in kaj bo lahko storila glede tega ? 
In na koncu bi rad naslednje vprašanje zastavil zlasti nemškim in francoskim poslancem EP tu v Strasbourgu , ki je simbol zgodovinske sprave med Nemčijo in Francijo in na katerem je bila zgrajena naša Evropska unija: ali lahko demone nacionalizma spustimo na prostost , ne da bi uničili projekt Evropske unije ? 
(Govornik se je strinjal , da sprejme vprašanje na podlagi modrega kartončka v skladu s členom 149(8))
(HU) Gospod Boştinaru , rad bi zastavil dve vprašanji: ali romunski zakoni dopuščajo podelitev državljanstva posameznikom romunske narodnosti , čeprav ne živijo na ozemlju Romunije ? 
To je moje prvo vprašanje . 
Moje drugo vprašanje je: ali obstaja zakon , ki določa , da lahko tisti romunski državljani , ki ne živijo na ozemlju Romunije , sodelujejo na volitvah v državni zbor in senat ? 
(RO) Kolega poslanec , rad bi vas spomnil , da sem se skliceval le na evropske standarde in načela in ne na pravne ali ustavne določbe v Romuniji . 
Vendar pa bi prav tako rad odgovoril na vaše vprašanje in povedal , da v Romuniji ni pravnega akta , ki bi določal načelo ekstrateritorialnosti in kolektivne pravice . 
To sem imel v mislih , ko sem omenil spor glede ocen Evropske komisije . 
Ko v državi članici EU opazijo kršitev teh vrednot , je naloga Evropske unije , da se odločno odzove ne glede na to , kako se imenuje ta država . 
To je moj odgovor . 
(IT) Gospa predsednica , nova madžarska ustava omejuje možnost posredovanja nadzornih organov , kot je ustavno sodišče , in povečuje pristojnosti izvršilne oblasti , s čimer se pod vprašaj postavlja običajni sistem razmerja moči . 
Zanikane so socialne pravice , država pa subvencije zagotavlja le potrebnim , če pristanejo na opravljanje dela za skupnost . 
In na koncu , pravica do samoobrambe je sankcionirana , orožje pa je mogoče hraniti doma celo brez dovoljenja . 
Prepovedana je pravica do splava in uvedeni so zelo diskriminacijski zakoni proti homoseksualcem . 
Vse to je v nasprotju z direktivo 2000 / 78 / ES , ki vzpostavlja splošni okvir za boj proti diskriminaciji . 
Zato komisarko sprašujem , kakšne ukrepe namerava sprejeti glede na dejstvo , da so temeljne pravice v novi madžarski ustavi komaj združljive s tistimi v Evropski uniji in v Listini o temeljnih pravicah Evropske unije . 
(NL) Gospa predsednica , vesela sem , da vidim komisarko Reding , ki se udeležuje razprave o tem , kako najbolje braniti evropske vrednote demokracije . 
Čutili smo njeno odsotnost na prejšnjih razpravah o madžarskem zakonu o medijih , ko je šlo za iste vrednote . 
Kar zadeva ustavo , ima vsak narod pravico izvoliti predstavnike v svojo vlado . 
Vlada je odgovorna za to , da se postavi za interese svojih ljudi , vseh svojih ljudi . 
V primeru Madžarske vladajoča stranka , Fidesz , sprejema odločitve o vsebini nove ustave . 
S spreminjanjem ustave , ne da bi res vključila druge stranke ali organizacije civilne družbe , spodkopava demokratični postopek ob uničevanju dinamičnosti in ob grožnji , da se bo uveljavila izključna pravica ene stranke . 
Večina na račun manjšine . 
Resnična demokracija je na preizkušnji in se presoja glede na to , kako država obravnava svoje manjšine . 
Ustava , ki se v 21 . stoletju vrača k zastarelim načinom življenja , bo še zlasti prizadela eno skupnost , zlasti skupnost lezbijk , homoseksualcev , biseksualcev in transseksualcev . 
To je vračanje v preteklost in ne prilagajanje sodobnemu času . 
Od predsedstva EU pričakujemo kaj več . 
(Govornik se je strinjal , da sprejme vprašanje na podlagi modrega kartončka v skladu s členom 149(8))
(HU) Gospe in gospodje , opravičujem se , ker sem tolikokrat prevzel besedo , vendar sem sodeloval pri pripravi te ustave in me zelo moti , ko slišim zmotno razmišljanje , namerno ali nenamerno . 
Prav zato bi rad gospo Bozkurt vprašal naslednje po tem , ko je zatrdila , da o tem vprašanju ni bilo posvetovanj: Ste vedeli , da je 917 tisoč madžarskih državljanov vrnilo vprašalnike z 12 vprašanji , prek katerih se je Madžarska in madžarska vlada posvetovala s svojimi državljani o pomembnih vprašanjih v ustavi ? 
Neposredno z madžarskimi državljani; pravzaprav se je posvetovanj udeležilo 10 % vsega prebivalstva . 
Ali slučajno veste za evropsko ustavo , glede katere so potekala tako obsežna posvetovanja ? 
(NL) Gospa predsednica , te stvari se nenehno omalovažujejo . 
Pa mi lahko pojasnite , zakaj je tu toliko nasprotovanja in zakaj poslanci iz vseh vrst skupin trdijo , da je to narobe ? 
Zakaj potem razpravljamo o tem ? 
Mislim , da te razprave ne bi bilo , če bi vse prav potekalo . 
Lahko navedete , kateri stranki so pripadali ljudje , ki so poslali tistih 17 tisoč obrazcev ? 
Komu ste jih posredovali ? 
Rada bi slišala nekaj vaših odgovorov o tem . 
(HU) Gospa predsednica , gospa Bozkurt , naj odgovorim na vaše vprašanje , da so vsi prejeli to pismo , v katerem so lahko izrazili svoje mnenje . 
Hvala za to priložnost za razpravo , ker vam tako lahko povem , da mi je rojstvo madžarske ustave prineslo veliko zadovoljstva . 
Boleče je dejstvo , da 20 let , ki so pretekla po padcu komunizma , ni dovolj za oblikovanje nove ustave . 
To prehodno obdobje smo zdaj zaključili in na podlagi nacionalnega soglasja vzpostavili novo ustavo . 
Naša nova ustava je zbirka naših skupnih vrednot; začne se z našo najlepšo nacionalno molitvijo , ki prav tako poudarja pomen naših skupnih evropskih vrednot in končno postavi našo hvaležnost za krščanske korenine in družino - naše ključne vrednote - , kamor sodi . 
Več kot pomirjujoče je , da v novi ustavi država prevzema odgovornost za vse državljane znotraj in zunaj meja , da ne dovoli , da bi državni dolg ušel nadzoru in med drugim razglaša odgovornost staršev za svoje otroke . 
(HU) Gospa predsednica , gospe in gospodje , zadovoljen sem , da prevzemam besedo ob koncu razprave , kajti na žalost moram reči , da navsezadnje nisem slišal posebne kritike od vas . 
Drugič , mi , poslanci EP nimamo besede v zadevah , ki so v nacionalni pristojnosti . 
Vendar pa zdaj , ko imam besedo , raje ne bi kritiziral , ampak podal priporočilo v imenu 80 milijonov invalidov . 
Madžarska ustava je edina evropska ustava , ki vključuje posebne določbe o invalidih in o pomoči tem ljudem . 
Zato bi predlagal , da v ustave svojih držav vključite podobne določbe . 
Zahvaljujem se vam za pozornost . 
(SK) Gospa predsednica , izjava brez primere drugega najvišjega predstavnika Republike Madžarske , predsednika Parlamenta , gospoda Kövérja , ki je pod vprašaj postavil Pariško pogodbo in meje , zgolj potrjuje raven revizionizma , ki se uporablja v madžarski politiki . 
Vlada Ivete Radičove na Slovaškem pod pretvezo izogibanja izzivanju na žalost skriva svojo nesposobnost , da bi se odzvala na dvojno državljanstvo , ustavo Republike Madžarske , volilne pravice Madžarov , ki živijo v sosednjih državah , in na izjave predsednika madžarskega parlamenta . 
Zaskrbljena sem zaradi nesposobnosti naše vlade , prav tako pa je osupljiv molk evropskih institucij , saj se zdi , kot da ne bi želele videti , da predsedujoča država krši evropsko pravo . 
Upam , da bodo predstavniki evropskih institucij pozorno prisluhnili in spremljali razmere na Madžarskem in da bodo zelo kmalu podali neizprosno izjavo o spodkopavanju meja in Pariški mirovni pogodbi ter o madžarski ustavi , ki vključuje podporo kolektivnim pravicam madžarskih manjšin in oblikovanje kolektivnih samoupravnih območij . 
(HU) Gospa predsednica , komisarka Reding , na vas se obračam . 
Očitno je , da sama madžarska ustava ne bi sprožila tako široke evropske razprave , vendar je Madžarska po šestih mesecih , ko smo obravnavali zakon o medijih , spet na dnevnem redu . 
Pravzaprav ne sama ustava , ampak protidemokratične prakse , ki so se ukoreninile na Madžarskem: sodnikom , policistom in ljudem , ki plačujejo v zasebne pokojninske sklade , so bile odvzete pridobljene pravice . 
Komisarka , kaj je razlog za odvzem pridobljenih pravic ustavnemu sodišču in varuhom človekovih pravic ? 
Ogrožajo neodvisnost sodišč po tem , ko so si že prisvojili neodvisnost medijev . 
To so vsi izredno pomembni in nevarni elementi . 
Komisarka , rad bi vam izročil kritiko Beneške komisije na 30 straneh . 
Ta organ je oblikoval zelo ostro kritiko in resnično upam , da bo Evropska komisija končno resno sprejela svojo dolžnost in še zlasti vi , ker bi morali biti skrbnica evropskih pogodb . 
Prosim vas , opravite svoje delo ! 
(SL) Gospa predsednica , madžarsko predsedstvo nas je presenetilo na samem začetku z nenavadnim darilom , zemljevidom velike Madžarske , zemljevidom nekega sna , ki se seveda lahko uresniči samo v združeni , demokratični Evropi in ne koristi priklicovanju preteklosti . 
Današnja razprava tudi kaže , da je eden izmed razlogov razhajanja tudi nacionalizem in to pretirani nacionalizem . 
V regiji , od koder prihajam , smo zaradi nacionalizma v preteklih desetletjih doživeli zelo , zelo veliko problemov . 
Prosim madžarske kolege in madžarske predstavnike oblasti , naj se odrečejo igram z nacionalizmom in igram z neuresničenimi in zanje krivičnimi mirovnimi pogodbami . 
Trianon bo sicer za vse nas postal simbol nečesa , kar ni dobro . 
Gospa predsednica , kolege na tisti strani parlamenta bi rada prosila za pojasnilo , kajti v razpravi ste trdno vztrajali pri pravici vsake države članice , da sprejema zakone , kot se ji zdi primerno , če ima demokratično večino , in da bi morale druge države te zakone priznati . 
Bi mogoče lahko prosila gospoda Szájerja , da odgovori v imenu skupine EPP , ali to pomeni , da bodo odslej Madžarska in ostale zastopane države priznavale nizozemski zakon o zakonski zvezi , ki dovoljuje poroko istospolnih partnerjev ? 
(PL) Gospa predsednica , ta razprava me spominja na drugo razpravo , ki je pred več meseci potekala o zakonih o medijih na Madžarskem . 
Tista razprava in ta sta pretveza za napad na Madžarsko . 
Evropska politična korektnost ne prenese dejstva , da obstaja država , v kateri konzervatizem zmaguje , da obstaja država v Evropi , ki učinkovito ščiti nacionalne interese in da obstaja država , ki se vrača k resničnim vrednotam . 
To je napad na madžarsko vlado , ki je uspešno rešila državo po pol stoletja bankrotiranih komunističnih vlad in njihovega političnega podmladka . 
Zdaj je na vrsti ustava . 
Medtem ko se evropska politična korektnost silovito ločuje od svojih krščanskih korenin , so si Madžari drznili biti ponosni in so jih vključili v svojo ustavo . 
Bruselj spodbuja svetovljanstvo , Budimpešta pa poudarja svojo junaško nacionalno zgodovino . 
Madžari se osredotočajo na nacionalno identiteto , lastno državo in zdravo pamet . 
Svet se končno vrača na pravo pot . 
Komunizem se opisuje kot tiran in zakonska zveza je končno zveza med žensko in moškim . 
Upam , da bodo prihodnji rodovi Madžarov ponosni na to odlično ustavo . 
(HU) Gospa predsednica , v današnji razpravi se zdi , da je Beneška komisija postala neke vrste evropsko višje vrhovno sodišče . 
Ista Beneška komisija je ostro kritizirala , utemeljeno kritizirala slovaški zakon o jeziku , ki še vedno velja , pa nikoli nisem slišal , da bi slovaški kolegi poslanci kdaj omenjali ta zakon o jeziku . 
Kolega poslanca , gospoda Boştinara , ni več v dvorani , zato mi ne more odgovoriti , bi pa rad odgovoril gospodu Szájerju , da jaz kot romunski državljan vem , da romunski državljani , ki živijo zunaj meja Romunije , lahko volijo in imajo potne liste in da številne evropske ustave podobno kot slovaška določajo pravice državljanov , ki živijo zunaj meja . 
V tem ne vidim nič spornega . 
To , o čemer bi raje razmišljal , je , zakaj Madžari čutijo potrebo , da to vključijo v ustavo - zato , ker so Madžari , ki živijo zunaj meja , še vedno diskriminirani v državah , kjer ostro kritizirajo madžarsko ustavo . 
Gospa predsednica , mislim , da sem gospodu Szájerju zastavila zelo konkretno in jasno vprašanje . 
Upam , da mi bo odgovoril . 
Uporabljamo postopek " catch the eye " , zato postopek modrega kartončka ni dovoljen . 
(HU) Gospa predsednica , kot slovaška državljanka bi rada izrazila svoje mnenje o današnjem dogajanju tu . 
Sodim med tiste , ki niso dobili madžarskega državljanstva , množično podeljenega , kajti to bo podeljeno tistim , ki so posamezno vložili svoje prošnje . 
Razlog , zakaj sem prosila za besedo , je napadalen ton , ki so ga zavzeli nekateri kolegi . 
Zelo sem zaskrbljena glede dejstva , da se madžarska ustava ocenjuje , kot da bi šlo za napad na miroljubno sožitje v Evropi . 
Mislim , da imamo zaradi povsem napačne razlage ali slabo prevedenih besedil - na primer volilne pravice , ki ni vključena v ustavo - te govore , ki potekajo v izjemno slabem razpoloženju , in napadanje z zelo agresivnim tonom , kar v Evropskem parlamentu ni primerno . 
(HU) Gospa predsednica , socialistično pobudo bi lahko opisali kot skupek treh glavnih lastnosti: krši zakon , je strahopetna in ima značilnosti navideznih sodnih procesov . 
Krši zakon , ker Evropski parlament nima niti dovoljenja niti pristojnosti , da bi kakor koli preučeval madžarsko ustavo . 
Iz pisma gospoda Barrosa in izjave gospe Reding je jasno , da sodi to v okvir nacionalne suverenosti . 
To je strahopetno , ker bi se socialisti obrnili na Sodišče Evropskih skupnosti v Luksemburgu , če bi našli kaj , kar bi lahko izpodbijali , in ne bi tukaj razpravljali o tem . 
Tega niso storili , ker točno vedo , da bi primer na sodišču izgubili . 
In na koncu , postopek in pobuda imata lastnosti navideznega sodnega procesa , kajti v ozadju je le eno: Fidesz , ki je lansko leto na volitvah zmagal z dvotretjinsko večino . 
Socialisti - očitno ne le madžarski , ampak tudi evropski - ne morejo pogoltniti odločitve madžarskih državljanov , zato vsako priložnost izkoristijo za napad na madžarsko vlado . 
(PL) Gospa predsednica , treba je reči , da so hinavščina in dvojna merila v tej razpravi in v kritiki madžarske ustave osupljivi . 
Po eni strani so obtožbe usmerjene v ustavo , ker ne omenja boga in krščanstva in ker ne nudi varstva tako imenovanim homoseksualnim zakonskim zvezam . 
Vendar bi bilo mogoče takšne obtožbe uveljaviti glede številnih evropskih ustav , vključno z na primer poljsko ustavo , ki prav tako vsebuje takšne določbe oziroma jih v slednjem primeru ne vsebuje . 
To je točno tako , kot mora biti , saj je to notranja zadeva , s katero naj se ukvarja Poljska , kot določa Pogodba EU . 
Ne bi smeli kršiti Pogodbe o Evropski uniji . 
Pripravo ustave so obtožili , da je nedemokratična , ljudje pa ne upoštevajo dejstva , da je velika večina Madžarov podprla to ustavo . 
Ta hinavščina je očitna tudi v tem , da so bili tisti , ki danes glasno nasprotujejo Madžarski , njenemu predsedniku vlade , gospodu Orbánu , tiho , ko je prejšnja socialistična vlada z uporabo sile utišala opozicijo , ki je protestirala na demokratičnih shodih in zborovanjih , in ko je svojo državo pripeljala na rob bankrota . 
To ni zadeva , v kateri bi morali posredovati . 
(HU) Gospod János Áder , samo desetsekundni popravek tega , kar ste ravnokar rekli . 
Evropsko sodišče za človekove pravice ni v Luksemburgu . 
Je v Strasbourgu . 
(DE) Gospa predsednica , gospa Győri , gospa Reding , v tej razpravi ne vidim smisla . 
Nekatere točke v madžarski ustavi bi drugače oblikoval . 
Tudi v naši nemški ustavi so nekatere točke , s katerimi se ne strinjam v celoti , prav tako v francoski ustavi . 
Vendar to nima nič skupnega s tem parlamentom , ker ni odgovoren za takšna vprašanja . 
To je bistveno . 
Razen če se konkretno ugotovi , da določba krši evropsko zakonodajo . 
Če nekomu določen element v nacionalni ustavi ni všeč , to nima ničesar opraviti s tem parlamentom , ker je to stvar nacionalne identitete in pristojnosti . 
Tako kot je Komisija vsilila spremembe v madžarskem zakonu o medijih , ker so bile nekatere točke nesprejemljive , bo ukrepala sama ali pa Sodišče Evropske unije , če se bodo ob izvajanju ustave sprejeli zakoni , ki bodo kršili evropsko pravo . 
Mogoče je celo , da se primer predloži Sodišču Evropske unije . 
Zato mislim , da smo tu priča političnemu cirkusu . 
Nimamo se pravice vmešavati v madžarsko ustavo . 
Nekatere stvari bi morda naredil drugače , vendar ima Madžarska pravico , da stvari naredi tako , kot se ji zdi ustrezno . 
(HU) Gospa predsednica , tu , v Evropskem parlamentu , smo priča dogodku brez primere . 
Nekateri poslanci EP napadajo ustavo države članice , eno najpomembnejših sestavin nacionalne suverenosti . 
Zavedati se morate , da tisti , ki so grobo kršili nacionalno suverenost , škodijo ne le Madžarski , ampak vsej Evropi . 
Ta primer je vzpostavil precedens , ki slabi resnične podpornike Evrope in krepi evroskeptike . 
To je neodgovorno ravnanje . 
Obenem pa je to , kar je povedala Komisija , spodbudno . 
Zdelo se je , da je samoumevno , vendar sem vesel , da je bilo to ugotovljeno na plenarnem zasedanju . 
Evropska komisija nima namena ali pravice , da bi se vmešavala v ustavne zadeve države članice . 
Po vsem tem je skrajni čas , da levica preneha s svojimi provokativnimi političnimi kampanjami proti madžarski vladi , ki temeljijo na napačnem prikazovanju . 
Nova madžarska ustava je pomemben instrument za odstranjevanje ruševin , ki jih je zapustilo osemletno skorumpirano in nesposobno vodenje socialistov . 
Fidesz je za to nalogo dobil pooblastilo dvotretjinske večine . 
Levica mora preprosto sprejeti dejstvo , da te odločitve ni mogoče spremeniti niti v Bruslju niti v Strasbourgu . 
(DE) Gospa predsednica , gospod Brok , vaše pripombe so se mi zdele nekako neprijetne , zato sem prosil za besedo . 
Evropska unija ima seveda pristojnosti , ki ji omogočajo , da vzpostavi skladnost nacionalne zakonodaje z evropskim pravom . 
Kot ste sami rekli , je mogoče vse , kar krši evropske pogodbe , pojasniti tudi na sodišču . 
Zakaj naj bi potem preprečili razpravo o takšnih razmerah v tem parlamentu ? 
Ali ni dejansko povsem nujno , da ta parlament razpravlja o tem vprašanju ? 
Mislim , da smo priča težnji , v skladu s katero se skuša nacionalne ustave predstaviti kot področje , kjer ni prostora za politične razprave med evropskimi demokracijami . 
Če živimo v evropski demokraciji , potem se je treba o najpomembnejših sestavinah naših ustav vzajemno dogovoriti in morajo te biti usklajene z mednarodnimi pogodbami , ki smo jih vsi podpisali . 
Te vključujejo na primer Konvencijo o človekovih pravicah kot tudi Pogodbe o Evropski uniji in mislim , da lahko o tem vprašanju razpravljamo v tej dvorani . 
podpredsednica Komisije . - Gospa predsednica , prosila sem za jasno stališče Evropskega parlamenta . 
Vendar jasnega stališča Evropskega parlamenta ni bilo . 
Slišala sem veliko razhajajočih se mnenj , ki sama po sebi kažejo , kako zapletena je ta zadeva . 
Zato naj še enkrat poudarim , da Komisija spoštuje Lizbonsko pogodbo in se ne vmešava v suverenost nacionalnih držav . 
V imenu predsednika Barrosa bi rada še enkrat poudarila , da Komisija ne podaja političnih presoj glede temeljnih ustavnih ali institucionalnih odločitev , ki jih sprejme država članica . 
Sprejetje nove ustave v državi članici je stvar njenih državljanov in institucij . 
Kot sem že izpostavila , bi postali pristojni , ko se ustava preoblikuje v zakonodajno , upravno ali sodno prakso . 
Parlamentu lahko zagotovim , da niti za hip ne bi omahovali in bi v takšnem primeru posredovali , če bi bila kršena pogodba ali listina , ali če se ne bi upoštevalo pravo Unije . 
Če se zdaj vrnem k vprašanju gospe Guillaume glede prava Unije: ko gre za pravo Unije , se nikoli nisem izogibala ukrepom . 
Vprašanje , ki ga je zastavila gospa Guillaume , zadeva kampanjo za spodbujanje ozaveščenosti o ravnovesju med poklicnim in zasebnim življenjem , ki jo je podprl program Progress . 
To je del kampanje s promocijskim gradivom , ki prikazuje zarodek in besede " Pustite me živeti " z logom Komisije . 
Zelo jasno sem povedala: Ta kampanja ni v skladu s programom Progress in ni v skladu s predlogom projekta , ki so ga službam Komisije posredovale madžarske oblasti . 
Zato je Komisija zahtevala , da se ta del kampanje nemudoma ustavi in se odstranijo vsi obstoječi plakati . 
Če se to ni zgodilo , bomo začeli postopke za prekinitev osnovnega sporazuma in ugotovili , kakšne so nujne posledice , tudi finančne . 
Tako odgovorimo , ko gre za evropsko pravo . 
Ustave pa ne sodijo med naše pristojnosti . 
predsedujoča Svetu . - Gospa predsednica , najprej bi se rada zahvalila temu parlamentu za vso pozornost , ki jo je namenil dejavnostim moje vlade v zadnjem semestru . 
Madžarsko predsedstvo je trdno prepričano , da je pred kratkim sprejeta in ne redivirana madžarska ustava povsem v skladu z osnovnimi vrednotami in načeli , na katerih temelji Evropska unija . 
Od začetka predsedovanja smo vso svojo energijo namenili spodbujanju našega skupnega evropskega programa in pri tem bili neutrudni v svojih prizadevanjih . 
Še zlasti sem vesela , da niti kritike , omenjene v današnji razpravi , niso podvomile v trdnost in iskrenost zavez moje vlade . 
Gospa predsednica , imam pripombo glede pravilnosti postopka - in to sem poskušala povedati na polovici te razprave , vendar ste me prekinili - in bi predlagala , da še enkrat preučite to razpravo in si pogledate , kako ste dodeljevali vprašanja na podlagi modrega kartončka in zahtevkov po postopku proste prijave k besedi . 
Lahko povzamem: prezrli ste dve moji zahtevi za vprašanja na podlagi modrega kartončka , odobrili pa ste zahteve gospoda Alvara (dvakrat) , gospe Göncz (trikrat) in gospoda Tavaresa (enkrat) . 
Niste mogli pošteno uravnotežiti njihove porazdelitve . 
Prosila bi vas , da ste naslednjič pozorni na to , da boste dosegli ravnovesje . 
Gospa Sargentini , zagotavljam vam , da smo presegli dodeljen čas 45 minut . 
Vsi poslanci so imeli priložnost , da spregovorijo . 
Dovolila sem jim , da govorijo vsaj 15 sekund , in v nekaterih primerih celo minuto , ravnovesje med političnimi skupinami pa je bilo v celoti upoštevano . 
Vendar pa imate pravico preveriti in se seveda pritožiti . 
Razprava je končana . 
Pisne izjave (člen 149)
v pisni obliki . - (RO) Madžarska ustava je bila sprejeta 18 . aprila v postopku , ki je demokracijo potisnil do skrajnih meja . 
Veljati bo začela zgodaj naslednje leto . 
Čeprav nimamo potrebnih pristojnosti , da bi državi članici narekovali , kakšna naj bo vsebina temeljnega prava , ne moremo biti brezbrižni glede takšne protidemokratične zlorabe . 
To je primer , ki mora opozoriti vse države članice in vlade , ne glede na njihovo politično prepričanje . 
Še resnejša zadeva pa je , da madžarska vlada izkorišča predsedovanje EU in ne prispeva k gradnji združene Evrope , ampak podpira oživljanje nacionalizma , za katerega smo mislili , da je pozabljen . 
Kar zadeva države , kot sta Romunija in Slovaška , lahko vsebina ustave na podlagi kolektivnih pravic etničnih Madžarov in načela ekstrateritorialnosti oblikuje okvir , spodbuden za nevarne razmere . 
Madžarska vlada je prav tako pokazala podporo vzpostavitvi urada regije Székely v Bruslju , kar je huda žalitev Romunov v Romuniji in ozemeljske celovitosti Romunije . 
v pisni obliki . - (PL) Mislim , da ima Evropski parlament pravico , da razpravlja o zakonodajnih rešitvah , ki so vključene v ustave držav članic . 
Živimo v eni Evropi , državljani naših držav pa imajo pravico brez ovir živeti v kateri koli državi članici . 
Vendar pa ne smemo pozabiti , da imajo evropski narodi suvereno pravico sprejeti temeljne zakone . 
Različne države in različne narodnosti so se oblikovale ob različnih izkušnjah . 
Tudi Madžari imajo pravico sprejeti ustavo , ki ne omenja varuha človekovih pravic ali predstavnika za varstvo osebnih podatkov . 
Ko slišim poslance EP govoriti o madžarskem parlamentu in kršenju temeljnih evropskih načel , si ne morem pomagati , vendar se zdi , da ne delim načel , ki jih omenjate . 
Madžarski bi rad predvsem čestital za novo ustavo . 
Še zlasti je prepričljivo dejstvo , da novo zakonodajo podpira pretežna večina Madžarov , kar dokazuje , da se je madžarski narod povsem odmaknil od tradicije komunističnih ustav , v okviru katerih je bila pripravljena tudi prejšnja ustava . 
Madžarska je država članica Evropske unije in pravilno sledi pravilom kluba . 
Če kdo misli drugače , ima klub ustrezna pravila o tem , kako ravnati . 
Če imajo slučajno prav , naj proti nam , prosim , sprožijo tožbo zaradi kršitve obveznosti . 
To je postopek v primeru kršitve vsake države članice , Madžari pa ne zahtevamo , da bi bili iz njega izvzeti . 
Zagovarjamo svoje stališče v pošteni razpravi , ki temelji na resnici , nočemo pa sodelovati v političnem lovu na čarovnice . 
Med čiščenjem ruševin , ki so jih zapustili madžarski socialistični kolegi , pa na podlagi ustavnega pooblastila , ki smo ga od madžarskih državljanov prejeli na svobodnih volitvah , mobiliziramo ogromno energije , da bi Madžarska postala demokratična , evropska in svobodna država . 
Zato smo sprejeli novo ustavo , ki končno nadomešča komunistično ustavo iz leta 1949 , ki je obujala slabe spomine in je bila za Madžare simbol samovolje . 
Smo narod , ki ljubi svobodo in demokracijo . 
Naša ustava , ki ohranja pravico do odpora do tiranije od slavnega zlatega pečata , ki je madžarska Magna Carta iz leta 1222 , in ki je zaradi Razglasa iz Turde prvič v Evropi vključevala versko strpnost in ki je bila med prvimi , ki so leta 1848 zagotavljale enakost pred zakonom in ima eno najdaljših parlamentarnih tradicij v Evropi , je stara tisoč let . 
Zato ne potrebujemo pridige o demokraciji tistih , ki imajo v svojih državah še veliko domače naloge . 
Evropska unija je zgrajena na temeljnih načelih , kot je enakost med moškimi in ženskami . 
S sprejetjem nove ustave , ki navaja , da je treba zarodek ščititi od spočetja , je Madžarska , država članica , te vrednote poteptala , saj je dopustila , da se pravica do splava še enkrat postavi pod vprašaj . 
Prav tako sem izvedel , da je madžarska vlada uvedla promocijsko kampanjo proti pravici do splava , ki jo je financirala in zato očitno tudi sankcionirala Evropska unija . 
Na tem mestu bi rad opozoril na dejstvo , da je pravica do splava temeljna pravica , za katero se je v Evropi borilo več tisoč žensk in se še borijo , pri čemer pogosto tvegajo svoja življenja , podpirajo pa jih ta parlament in madžarski državljani , in da 23 držav članic od 27 priznava to pravico . 
Evropska Komisija mora ne le izraziti odklonilno stališče do tovrstne politike , ki nasprotuje temeljnim pravicam žensk , ampak mora storiti vse , da bi zagotovila , da madžarska vlada preneha z vsemi kampanjami , ki si prizadevajo pod vprašaj postaviti pravico do splava . 
To je vprašanje zaščite naših skupnih vrednot . 
Evropski nalog za prijetje (razprava)
Naslednja točka so vprašanja za ustni odgovor Svetu in Komisiji o evropskem nalogu za prijetje . 
Gospa predsednica , danes razpravljamo o vprašanju evropskega naloga za prijetje . 
Skrajni čas je , da smo začeli razpravljati o tem . 
Vprašanje smo posredovali prek skupin , ki so predlagale razpravo o reformi evropskega naloga za prijetje in njegovi uporabi , ter prosimo Komisijo in Svet , da se odzoveta s predlogi . 
Evropski nalog za prijetje je bil opevan kot popoln primer vzajemnega priznavanja na področju pravosodja in nadzora . 
Ko je bil evropski nalog za prijetje sprejet kot okvirni sklep , je Evropski parlament vedno povsem jasno povedal , da so po eni strani pogoji za uporabo evropskega naloga za prijetje sorazmerno strogi , zato naj bi se uporabljali le za resnično huda kazniva dejanja in naj bi se nalog uporabljal sorazmerno , in da naj bi se obenem uskladili postopkovni standardi v Evropski uniji . 
Nobena od teh zahtev ni bila resnično v celoti izpolnjena . 
Kot lahko vidimo iz poročil , ki so nam zdaj na voljo , se nalog za prijetje v številnih posebnih primerih ne uporablja sorazmerno . 
Tako moramo postopke prilagoditi v praksi in zakonodaji . 
Po desetih letih zaradi dela podpredsednice Reding končno napredujemo z usklajevanjem postopkovnih standardov . 
Vendar pa je bistveno , da dosežemo nadaljnji napredek , vključno glede pogojev , v katerih so zaporniki , in glede vprašanja posameznih standardov pravnega varstva . 
V prihodnje naj nas ne bi skrbelo le sodelovanje med policijo in pravosodnimi organi v zvezi z vzajemnim priznanjem; prav tako si moramo pogledati vzpostavitev postopkovnih standardov . 
Vendar pa je treba evropski nalog za prijetje spremeniti danes , saj njegova uporaba očitno ni združljiva s standardi , h katerim smo pozivali , zlasti v smislu preverjanja sorazmernosti v posameznih primerih . 
Gospa predsednica , evropski nalog za prijetje se je izkazal za zelo koristen instrument pri doseganju pravice prek nacionalnih meja . 
S pošiljanjem jasnega sporočila storilcem kaznivih dejanj , da ne morejo več bežati v drugo državo , da bi se izognili kazenskemu pregonu , nam je pomagal odpreti nacionalne meje . 
Zato je pomembno , da na evropski nalog za prijetje gledamo kot na koristen instrument , ki je požel dobre rezultate . 
Vendar pa ima tudi slabe strani , kot na primer tedaj , ko je izdan za kazniva dejanja , za katera se meni , da so premajhna , da bi bil utemeljen . 
Ne pričakujem , da se bo evropski nalog za prijetje izdal zato , ker so nekoga zasačili pri kraji dveh avtomobilskih pnevmatik v drugi državi , kot se je dogajalo v preteklosti . 
Kazen ne ustreza kaznivemu dejanju in povzroča pomanjkanje zaupanja v pomemben in koristen instrument . 
Zato si moramo pogledati napake v sistemu in pri njegovi uporabi , ne da bi uničili uporabnost tega naloga . 
Zato Komisiji zastavljamo to parlamentarno vprašanje , da bi nam pomagala razumeti , kako se je nalog uporabljal v teh nekaj letih . 
Takšne informacije nam bodo pomagale , da se odločimo , ali ga moramo posodobiti , da bi zavarovali njegovo pravilno uporabo . 
vlagateljica . - Gospa predsednica , liberalna skupina v Evropskem parlamentu je vedno podpirala evropski nalog za prijetje zaradi njegovega pomena v boju proti hudim čezmejnim kaznivim dejanjem . 
Vendar pa je moja skupina obenem vedno poudarjala , da bi bil sistem evropskega naloga za prijetje brez napredovanja na področju postopkovnih pravic do obrambe v Evropi nepopoln . 
Nenehno smo kritizirali Svet , ker ni napredoval s programom na podlagi celostnega predloga Komisije . 
Zdaj končno spreminjamo razmere na področju pravic do obrambe , zato čestitam podpredsednici Reding za predanost temu programu , ki je opredeljen v načrtu . 
Vprašanje je: bo to dovolj , da se odtehtajo slabosti evropskega naloga za prijetje ? 
Mislim , da ne . 
Prav tako moramo nekaj storiti glede načina delovanja sistema evropskega naloga za prijetje . 
Vendar pa opozorimo na uspehe: nalog za prijetje je med letoma 2005 in 2009 zagotovil predajo skoraj 12 tisoč tihotapcev mamil , storilcev kaznivih dejanj zoper spolno nedotakljivost otrok in drugih . 
Mednje sodi tudi Hussain Osman , eden od bombnih napadalcev leta 2005 v Londonu . 
Glede na to noben Londončan ne more biti nehvaležen evropskemu nalogu za prijetje . 
Iz Italije se je vrnil v šestih tednih . 
Vendar pa je vsaj v Združenem kraljestvu evropski nalog za prijetje postal priljubljena palica , s katero evroskeptiki udrihajo po ugledu EU . 
Njihove razloge so podprli številni razvpiti primeri kršenja človekovih pravic . 
Združeno kraljestvo za Nemčijo prejme drugo najvišje število zahtev za izročitev . 
Komisija in organizacije , ki zagovarjajo pravice do obrambe , kot sta Fair Trials International - priznam svoj interes , sem domoljub - in Justice , v kateri sem član sveta , so ugotovile pomanjkljivosti naloga za prijetje . 
Vse težave glede njegove uporabe za manjša kazniva dejanja , pomanjkanja pravnega zastopanja v državi , ki izdaja nalog , dolgega pripora v predkazenskem postopku , pomanjkanja varščine za ljudi , ki niso državljani države , ki izda nalog , so navedene z razlogom . 
Komisija meni , da evropskega naloga za prijetje ni treba prenoviti . 
Mislim , da moramo o tem ponovno razmisliti . 
Prvič , za zahtevo za preverjanje sorazmernosti potrebujemo veliko trdnejšo podlago , da ne bo zajemala manjših kaznivih dejanj . 
Drugič , v državi izvršiteljici je treba izrecno preveriti človekove pravice . 
To je treba storiti izrecno in ne posredno . 
Tretjič , treba je priznati , kadar evropskega naloga za prijetje ni smiselno izvesti , da v schengenskem informacijskem sistemu ne bomo sledili opozorilom po vsej Evropi , čeprav je bila njihova izročitev že zavrnjena iz veljavnih razlogov . 
Prav tako moramo nekaj ukreniti glede razmer v zvezi z varščino , nenazadnje z izvajanjem okvirnega sklepa o odločbah o nadzornih ukrepih . 
Tu so potrebne spremembe evropskega naloga za prijetje , načeloma pa je bil uspešen . 
Tisti , ki dvomijo v to , se morajo vprašati , ali bi bili zadovoljni , če bi bili storilci kaznivih dejanj leta izven dosega sodišč in izven dosega pravosodja , ker bi tradicionalna izročitev trajala predolgo in bi vključevala preveč birokracije . 
Gospa predsednica , v razpravi o madžarski ustavi smo več kot enkrat slišali kritiko , da gre za politično razpravo . 
To me je povsem osupnilo , kajti politične razprave so ena od stvari , ki jih Parlament opravlja; zato želim začeti obravnavo te teme tudi z navedbo političnega okvira . 
Kriminala in še zlasti organiziranega kriminala še nikoli niso zadrževale meje ali nadzor na mejah . 
Zato obnova meja v Evropi in omejitev načina skupne rasti prebivalstva nimata nobenega smisla . 
Prav nasprotno: potrebujemo skladen nadaljnji razvoj sodelovanja med našimi državami članicami in čezmejno sodelovanje policije in pravosodnih oblasti . 
Evropski nalog za prijetje se je vedno znova izkazal kot pomemben in uspešen instrument . 
Vendar pa bo ta instrument obenem izgubil vso veljavo , če se bodo evropski nalogi za prijetje uporabljali na primer za ukradena kolesa ali zgolj za izvajanje zaslišanja . 
Žal moram reči , da smo prav tako ugotovili , da se uporablja , ko je bilo morda odločeno , da se naloga za prijetje ne izvede , ker obstajajo dokazi , ki kažejo , da je bil nalog neupravičeno izdan , pa tega država , ki izda nalog , ne upošteva - kar povzroča žalostno stanje , v katerem so zadevni državljani ob prečkanju meje vedno znova prijeti . 
To z ničemer ne pomaga graditi zaupanje v evropske pravne sisteme . 
Zakaj se to dogaja ? 
Ali besedilo direktive pušča preveč manevrskega prostora ? 
Gre za nepravilno izvajanje v državah članicah ali neustrezne informacije ? 
Te točke moramo pojasniti , države članice morajo izvesti izboljšave , kjer je potrebno , Komisija pa mora ukrepati , da bi preprečila takšne zlorabe . 
Le tako lahko preprečimo , da bi se trajno škodovalo uspešnemu instrumentu in bi se zapravilo zaupanje v te ukrepe . 
Poleg tega vse te izkušnje kažejo , kako pomembno je , da končno nekoliko napredujemo z načrtom o postopkovnih pravicah . 
V interesu pravne varnosti vseh vključenih moramo po vsej Evropi zagotavljati enake pravice tistim , ki so obtoženi kaznivih dejanj , prav tako jih je treba obvezno obvestiti o teh pravicah . 
Pozivam Komisijo , naj izvaja pritisk proti morebitnemu nasprotovanju glede vseh teh točk; prepričana sem , da pri tem lahko računa na podporo Parlamenta . 
(Govornica se je strinjala , da sprejme vprašanje na podlagi modrega kartončka v skladu s členom 149(8))
Gospa predsednica , gospa Sippel je evropski nalog za prijetje opisala kot dojenčka . 
Ali ne gre dejansko bolj za Frankensteinovo pošast ? 
Ali ne bi morala tega sprejeti ? 
Nisem prepričana , ali naj odgovorim na vaše vprašanje , saj gre bolj za polemično pripombo . 
Vendar pa podatki kažejo , da je evropski nalog za prijetje ustrezen instrument za boj proti kriminalu v enotnem prostoru Evrope . 
Kriminal ni nacionalen; kriminal je mednaroden in prehaja meje . 
Zato moramo sodelovati prek meja . 
Ukvarjati se moramo z začetnimi težavami evropskega naloga za prijetje in ustaviti njegovo zlorabo . 
Kot instrument pa je nepogrešljiv . 
vlagatelj . - Gospa predsednica , od leta 2004 svarim , da je mogoče evropski nalog za prijetje uporabiti kot instrument za zatiranje političnih disidentov . 
To se zdaj dogaja v primeru Juliana Assangea . 
V švedskem primeru proti njemu so številne nepravilnosti . 
Gospod Assange še ni bil obtožen za nobeno kaznivo dejanje . 
Glavni tožilec v Stockholmu je predhodno preiskavo proti njemu , ki so jo Švedi opredelili kot " manjše posilstvo " , opustil skoraj štiri mesece pred izdajo evropskega naloga za prijetje . 
V ponovni preiskavi , ki naj bi vodila k evropskemu nalogu za prijetje , se tožilcu ni uspelo pogovoriti s pričami , ki bi lahko gospoda Assangea oprali suma . 
Neodvisno pravno mnenje v Angliji je povedalo , da obtožbe proti gospodu Assangeu po angleški zakonodaji ne bi predstavljale posilstva . 
Odvetnik pritožnika na Švedskem je po poročanjih izjavil , da same gospe ne morejo vedeti , ali zadevna dejanja predstavljajo posilstva , ker niso odvetnice . 
Vendar pa okence za vpis kljukice na evropskem nalogu za prijetje ne vsebuje opredelitve ali pojasnila o tem , kaj predstavlja kaznivo dejanje . 
Gospod Assange je na Švedskem ostal pet tednov , da bi odgovarjal na obtožbe , vendar ni bil zaslišan , ker se je preiskava neupravičeno zavlekla . 
Gospod Assange je na Švedsko prispel manj kot en mesec po tem , ko je WikiLeaks objavil poročila vojne v Afganistanu in najavil , da bo sledilo še več razkritij . 
Visoke osebnosti v ZDA so pozivale k umoru ali ugrabitvi gospoda Assangea in k delovanju ameriške vlade kot v primeru vojne z WikiLeaksom , ki so ga opisali kot teroristično organizacijo . 
Vse to sovpada s priročno izdajo evropskega naloga za njegovo prijetje . 
Švedska je v smislu izmenjave obveščevalnih podatkov in sodelovanja v tesnem odnosu z ZDA , kar pomeni dvom v zaznano švedsko nevtralnost . 
Zakaj bi si ZDA želele izročitev gospoda Assangea Švedski ? 
Američani še vedno pripravljajo tožbo proti njemu , vendar ne vedo , česa naj ga obtožijo , če sploh česa . 
Brez tožbe ga ZDA ne morejo izročiti iz Združenega kraljestva , vendar ga morajo spraviti za zapahe , medtem ko to ugotavljajo , da bi preprečili njegovo vrnitev v Avstralijo . 
Evropski nalog za prijetje je povsem koristen . 
Kot sem v tej dvorani že velikokrat dejal , je izročitev v skladu z evropskim nalogom za prijetje - ali sodni izročitvi , če uporabim pravilni izraz - zdaj zgolj birokratska formalnost . 
Preprosto ni nobenih pravih varoval . 
Glede na vse povedano je moje vprašanje Svetu in Komisiji: se evropski nalog za prijetje zlorablja v politične namene ? 
To pomeni: ga je mogoče zlorabiti ? 
Če bosta Svet in Komisija poštena , bosta morala priznati , da je to mogoče . 
Bodo to zdaj želeli storiti ? 
Po mojem mnenju dokazi kažejo , da se to najverjetneje dogaja v primeru Juliana Assangea . 
Gospa predsednica , besedilo vprašanj za ustni odgovor se morda zdi abstraktno in teoretično , vendar pa se evropski nalog za prijetje nanaša na posameznike , človekove pravice in temeljne svoboščine . 
Na Nizozemskem se veliko pozornosti namenja usodi Cora Disselkoena . 
Nizozemskega podjetnika so leta 1997 obtožili kršenja poljskih pravil o obdavčitvi . 
Zato je dva meseca preživel v priporu v nemogočih pogojih . 
Po plačilu zelo visoke varščine je bil izpuščen in dvanajst mesec po tem o primeru ni izvedel nič . 
Lansko leto pa je Poljska nenadoma zahtevala izročitev tega podjetnika . 
Ob tej priložnosti je Poljska uporabila evropski nalog za prijetje . 
Pred desetimi dnevi so ga premestili na Poljsko . 
Odvetnik gospoda Disselkoena pravi , da je bil tam v zaporu , ki je bil prav tako umazan in prenatrpan kot tisti , v katerem je bil leta 1997 . 
V nasprotju z vsemi predpisi so posvetovanja med Disselkoenom in njegovim odvetnikom posneli s kamero . 
Nenadoma so na njegov seznam dodali štiri nove obtožbe . 
Sodnik je celo namigoval , da bi te lahko imele za posledico nov nalog za prijetje . 
Disselkoen je še enkrat plačal visoko vsoto denarja za varščino in se je vrnil na Nizozemsko , vendar ta primer kaže , da lahko evropski nalog za prijetje privede do ponižujočih razmer . 
Komisija je v svojem poročilu pokazala , da se zaveda težav in da jo te skrbijo . 
Zato moja skupina vse upe polaga v komisarko . 
Komisarka , ali lahko osebno pojasnite , kako naj bi pojasnjevali zahteve glede sorazmernosti , in poskrbite , da bo to prevzel tudi Svet ? 
Ali lahko zagotovite , da bodo ljudje lahko izpodbijali nalog za prijetje v državi članici , ki je izdala nalog , in v državi članici , ki ga izvaja ? 
Se strinjate , da bi morala obstajati možnost , da se zavrne izvajanje nalogov za prijetje v imenu držav , kjer pogoji v zaporih in prostori za pripor ostajajo nečloveški , da se bo v zvezi z evropskim nalogom za prijetje izvedla ocena človekovih pravic in da se Coru Disselkoenu ni treba bati , da bo doživel še večjo bedo ? 
vlagatelj . - Gospa predsednica , nihče ne more zanikati pozitivnega vpliva , ki ga ima evropski nalog za prijetje na čezmejni kriminal . 
Do zdaj je prispeval k izročitvi skoraj 12 tisoč tihotapcev mamil , storilcev kaznivih dejanj zoper spolno nedotakljivost otrok , posiljevalcev in teroristov in se je izognil dolgotrajnim postopkom izročitve . 
Glede na pravico do prečkanja meje in povečanega čezmejnega kriminala je hitrost tega orodja neprecenljiva . 
Vendar pa to orodje nikoli ni bilo namenjeno preiskovanju in kaznovanju za nepomembna kazniva dejanja , kot so kraja prašiča , kraja čokoladne ploščice ali prekoračitev bančnega limita . 
To , kar danes vidite tukaj , je redek dogodek . 
Skoraj vse politične skupine in tu zbrane narodnosti pravijo , da je zdaj čas za pregled in ponovno oceno in , če je potrebno , za spremembo . 
Za prenovo tega orodja so bistveni sorazmernost , varstvo in ponovna obravnava . 
Trenutno se ukvarjamo z evropskim preiskovalnim nalogom , partnerjem evropskega naloga za prijetje . 
Bistveno je , da ne bomo iste napake naredili še enkrat . 
To novo zakonodajo moramo pripraviti z jasnim delovnim spominom glede napak in ovir evropskega naloga za prijetje . 
Preprosto preveč je primerov neprimernih pogojev za zapornike , preveč neupravičenih nalogov in preveliko pomanjkanje ponovne obravnave za tiste , ki so bili žrtve napak . 
Bojim se , da napredujemo z evropskim preiskovalnim nalogom , medtem pa so njegovi temelji in evropski nalog za prijetje , na katerem temelji , vse bolj negotovi . 
Ponovno moramo zgraditi zaupanje in vrednost tega orodja in ga rezervirati zgolj za najhujša kazniva dejanja , obenem pa pri njegovi uporabi zagotavljati in ohranjati najvišje standarde . 
(Govornik se je strinjal , da sprejme vprašanje na podlagi modrega kartončka v skladu s členom 149(8))
Gospa predsednica , gospodu Kirkhopeju bi rad zastavil to vprašanje , ker se strinja , da je treba evropski nalog za prijetje ponovno pregledati in oceniti - sicer bi bilo moje mnenje veliko močnejše , vendar pustimo to . 
Omenil je evropski preiskovalni nalog in mislim , da je dejal , da bi bil lahko to korak predaleč . 
Se sploh zaveda , da je bilo v njegovi vladi eno od prvih dejanj notranje ministrice , Therese May , po prevzemu mandata odločitev za evropski preiskovalni nalog , kar pomeni , da zdaj ne moremo odstopiti in bomo obtičali s tem , kar bo prišlo iz zakonodajnega stroja , ker bo to podvrženo glasovanju s kvalificirano večino , končni izid pa je nekaj , česar ni mogoče opredeliti ? 
Je to le še en primer dvoumnosti torijcev , ko tukaj govorijo proti zakonom Evropske unije , ko pa se vrnejo domov , jih podprejo v svojem parlamentu ? 
Gospa predsednica , stališče vlade Združenega kraljestva glede evropskega naloga za prijetje in evropskega preiskovalnega naloga je , da jasno čuti , da je dolžna - precej upravičeno - storiti , kar je glede čezmejnega kriminala najbolje za Združeno kraljestvo . 
Smo žrtve številnih kaznivih dejanj in še zlasti terorizma , kar se spoštovani gospod zaveda . 
Prepričan sem , da bi z nami delil odločenost , da odpravimo ta kazniva dejanja , in čezmejno sodelovanje je najboljši način , da to dosežemo . 
Evropski preiskovalni nalog seveda zahteva skrbno izvajanje . 
Vendar zgolj odločitev za to in koncept , kot je to storila vlada , seveda še ni zadnje dejanje . 
Pogledati si moramo podrobnosti tega naloga; izvajati ga moramo učinkovito in poskrbeti , da bomo dobro nadaljevali skupaj z nalogom za prijetje . 
Vendar je dejstvo , da smo se za to odločili , dober znak , da smo odločeni obravnavati čezmejni kriminal . 
Verjamem , da spoštovani gospod z nami deli želje v zvezi s tem . 
predsedujoča Svetu . - Gospa predsednica , evropski nalog za prijetje je postal eden od najuspešnejših instrumentov vzajemnega priznavanja , ki je bilo sprejet v Evropski uniji . 
Zato sem vam zelo hvaležna , da ste sprožili to razpravo . 
Svet je temu vprašanju posvetil veliko pozornosti , nenazadnje prek vzajemne medsebojne ocene praktične uporabe tega instrumenta , ki se v obdobju treh let izvaja v vseh državah članicah . 
Prednosti evropskega naloga za prijetje močno prekašajo vse morebitne neprijetnosti . 
Unija je zaradi evropskega naloga za prijetje uspela znatno zmanjšati čas za izročitev , v številnih primerih z enega ali dveh let na le mesec ali dva . 
Prejšnji sistem izročitev je bil okoren in v modernem svetu odprtih meja in resnega in organiziranega kriminala ni več ustrezal namenu . 
Vprašanje sorazmernosti pa je , čeprav je bilo nekaj manj pomembnih primerov , za katere je bil izdan evropski nalog za prijetje , navsezadnje zadeva organa , ki jih izdaja v vsaki državi članici , da se odloči , katera so tista kazniva dejanja , za katera želi sprožiti postopke . 
To je posledica dejstva , da je evropski nalog za prijetje za razliko od izročitve povsem pravosodni sistem . 
Evropski nalog za prijetje vedno temelji na sodni odločbi v državi , ki ga izda , in na odločitvi o tem , ali evropski nalog za prijetje izda nacionalni pravosodni organ ali ne . 
Če gre za problem sorazmernosti , ga ne povzroča instrument ali evropski nalog za prijetje , to je bolj posledica politik kazenskega pravosodja v posameznih državah članicah . 
Svet je bil dokaj jasen , da naj bi se evropski nalog za prijetje ne uporabljal v primerih , kjer je preventivno pridržanje neustrezno . 
Svet je prav tako pozval , naj izvajalci instrumenta preučijo in pridobijo mnenje o uporabi alternativ evropskemu nalogu za prijetje . 
Ob upoštevanju splošne učinkovitosti kazenskih postopkov bi lahko te alternative vključevale uporabo manj prisilnih instrumentov vzajemne pravne pomoči , kjer je to mogoče , uporabo video konferenc za osumljence , sklicevanje nekoga za nastop pred sodnikom s pozivi , uporabo schengenskega informacijskega sistema za ugotavljanje kraja bivanja osumljenca ali uporabo okvirnega sklepa o vzajemnem priznavanju finančnih kazni . 
Vendar naj bi takšne ocene vedno izvedel organ , ki nalog izda . 
Evropski nalogi za prijetje se izdajajo v zvezi s kazenskim pregonom ali končno obsodbo v državi , ki nalog izda . 
Te sodne odločbe temeljijo na gradivu , ki ga ima na razpolago sodnik ali tožilec v odreditveni državi . 
Poleg tega ne smemo prezreti žrtev . 
V večini primerov so žrtve kaznivih dejanj v odreditveni državi in ne v izvršitveni državi , zato se z odlogom sojenja in preiskave primera spodkopavajo tudi pravice žrtev . 
Zamujena pravica je odrečena pravica , ne le za osumljence , ampak tudi za žrtve . 
Tudi žrtve si želijo hitrega sojenja , da se spoštujejo njihove pravice . 
Svet namerava sprejeti načrt , ki ga madžarsko predsedstvo predlaga za okrepitev teh pravic . 
Rešitev za načelo sorazmernosti tako ne more biti v spremembi temeljev dobro delujočega sistema evropskega naloga za prijetje , ki je radikalno izboljšal prejšnji sistem izročitve . 
V zvezi s pravicami obrambe bi rada najprej pripomnila , da je evropski nalog za prijetje v nasprotju z izročitvijo povsem pravosodni sistem , ki je sam po sebi že pomembno zagotovilo . 
Evropski nalog za prijetje vedno temelji na sodni odločbi odreditvene države in ga lahko izvršitvena država izvaja le prek sodne odločbe . 
Oseba bo vedno lahko v celoti uveljavljala svoje pravice do obrambe v odreditveni državi , kjer poteka sojenja glede primera . 
To je povsem v skladu s sodno prakso Evropskega sodišča za človekove pravice v Strasbourgu . 
To ne pomeni , da oseba , proti kateri je bil izdan evropski nalog za prijetje , ne more ali ne sme uveljavljati pravic v izvršitveni državi . 
Direktiva 2010 / 64 z dne 20 . oktobra 2010 zagotavlja pravico do tolmačenja in prevoda v kazenskih postopkih in velja tudi za izvajanje evropskega naloga za prijetje . 
Poleg tega pozdravljamo dejstvo , da nedavni predlog direktive Evropskega parlamenta in Sveta o pravici do obveščenosti v kazenskem postopku zagotavlja pravico do pisnih informacij v postopkih evropskega naloga za prijetje . 
Izraženi so bili pomisleki , da negativna odločba o evropskem nalogu za prijetje ne pomeni samodejnega izbrisa ustreznega opozorila v schengenskem informacijskem sistemu . 
Vendar pa je ukrep v sistemu SIS sredstvo prenosa evropskega naloga za prijetje . 
Nenazadnje lahko le odreditveni organ , ki je ukrep vnesel , tega tudi umakne . 
V primerih , kjer država članica po sodnem postopku noče izvesti evropskega naloga za prijetje , je zadevna oseba izpuščena . 
Če je zavrnitev izvedbe evropskega naloga za prijetje dokončna , je jasno , da osebe v tej državi članici ni mogoče več prijeti kot posledica instrumenta . 
Vendar pa se z zavrnitvijo izvedbe evropskega naloga za prijetje ta ne razveljavi . 
Ostaja veljavna pravica do prijetja zadevne osebe v odreditveni državi in dejansko v vsaki državi članici . 
To nima nič opraviti s sistemom evropskega naloga za prijetje kot takšnim , to pa na primer velja tudi za primer v sistemu izročitve . 
In na koncu , zaporne pogoje je mogoče v nekaterih primerih seveda izboljšati , vendar to ni tema , ki bi bila posebna v zvezi z izvajanjem evropskega naloga za prijetje . 
Organi posamezne države članice so odgovorne zagotavljati , da so zaporni pogoji primerni ne glede na to , ali so bile osebe izročene iz druge države članice ali ne . 
Gospod predsednik , po mojem mnenju je nalog za prijetje temeljno orodje v boju proti organiziranemu kriminalu , terorizmu in drugim oblikam kriminala . 
Je preizkušeno orodje in v skladu z odločbo temelj sodelovanja in prvi konkretni primer načela vzajemnega priznavanja na področju kazenske zakonodaje . 
Seveda je zelo koristno orodje , vendar ne smemo pozabiti omeniti , da ima tudi slabosti . 
Slabosti so pravilno opredeljene , kot je rekla tudi komisarka Reding , ne le v poročilu Komisije aprila 2011 , ampak tudi v poročilih za leti 2005 in 2006 . 
Te slabosti , ki izhajajo predvsem iz dveh osnovnih in bistvenih predpostavk , je mogoče in jih je seveda treba popraviti . 
Nalog za prijetje ima dve sestavini: izdajo in zavrnitev ali predajo , kot je primerno . 
Podatki kažejo , da je s 54 tisoč izdanimi nalogi za prijetje in 12 tisoč izvedenimi koristno orodje . 
Če nadaljujem z vprašanjem , kakšni popravki so potrebni , potrebujemo večja in boljša postopkovna jamstva glede izdaje , zavrnitve ali predaje . 
Pri uporabi naloga za prijetje je vprašanje sorazmernosti ali njenega pomanjkanja odločilno , ključno . 
Zato sem zelo zadovoljen , ko slišim komisarko Reding reči , da se bo od držav članic zahtevalo , da izvajajo preverjanja sorazmernosti in poskrbijo , da nalogov za prijetje ne bodo izdajale za manjša kazniva dejanja . 
Gospod predsednik , mimogrede se je med temi vprašanji pritihotapil pomemben podatek , in sicer da vsak nalog za prijetje javno zakladnico stane 25 tisoč EUR . 
To je nekaj , kar je povedal irski sodnik . 
Temu sodniku pravim , da tega ne verjamem in da mora pokazati , na kakšni podlagi je narejen takšen izračun . 
Zato sem prepričan , da bi moral nalog za prijetje še naprej veljati v prenovljeni obliki z boljšimi postopkovnimi jamstvi . 
(Govornik se je strinjal , da sprejme vprašanje na podlagi modrega kartončka v skladu s členom 149(8) poslovnika) . 
Gospod predsednik , je gospod Díaz de Mera seznanjen , da je bila pogodba o pospešitvi izročitve podpisana med Združenim kraljestvom in Španijo leta 2003 , veliko pred evropskim nalogom za prijetje , in morda bi govornik razmislil o tem , da je to boljši načrt obravnavanja hudih kaznivih dejanj kot pa evropski nalog za prijetje z vsemi težavami , o katerih zdaj poslušamo ? 
(ES) Ne , gospod Dartmouth . 
Prepričan sem , da je evropski nalog za prijetje koristnejše in bolj vsestransko orodje za boj proti vsem oblikam kriminala , ki smo ga omenjali . 
Komisarka Reding vam je že povedala in poudarjam dejstvo , da nalog za izročitev lahko vzame do leto dni časa , medtem pa je treba evropski nalog za prijetje utemeljiti v 40 dneh . 
Zato menim , da je slednji veliko bolj vsestranski in koristnejši postopek za boj proti kriminalu , zločinom in terorizmu . 
v imenu skupine S&D . - Gospod predsednik , za našo skupino so razmere zelo jasne . 
Po eni strani nam je Svet povedal , da ni veliko banalnih primerov , če se nalog za prijetje izvaja pravilno in učinkovito , pri čemer njegove prednosti odtehtajo tiste slabosti . 
Komisarka je opisala verodostojno poročilo - resno poročilo - , ki nam pove , da je lahko evropski nalog za prijetje ob ustrezni obravnavi banalnih primerov in sorazmernosti ter postopkovnih jamstvih še vedno dragocen način za lovljenje hudih , organiziranih kriminalcev . 
Ne smemo pozabiti številke 12 tisoč - zelo pomembno se mi zdi dejstvo , da smo v mojem volilnem okrožju v Londonu ujeli osumljence za poskus bombnega napada julija 2005 . 
Ko razumemo resne in simbolične učinke teh primerov , potem je evropski nalog za prijetje lahko in mora biti učinkovit . 
Naše današnje vprašanje za ustni odgovor je zelo preprosto . 
Zdaj smo na tem , da od poročil preidemo k dejanju , in smo v razmerah , kjer imamo dva težka primera . 
Eno je pomanjkanje sorazmernosti . 
To ne bo rešeno čez noč in čestitam komisarki (govorim o pravosodnem usposabljanju) za zagotovilo , da bomo rešili vprašanje prevladovanja obrobnih primerov in s tem ustvarjanja težav glede verodostojnosti evropskega naloga za prijetje . 
Vendar to zahteva tudi Svet (pri tem nimam v mislih le Madžarske , govorim o državah članicah) , da nam bo pomagal v prizadevanjih za postopkovna jamstva in pri vprašanju nesprejemljivo dolgih priporov v predkazenskem postopku za številne državljane v moji državi . 
To so razmere , ki ustvarjajo težave za orodje , ki bi lahko bilo učinkovito ob pravilni uporabi . 
Najtrši oreh pa bo vzpostavitev enakih pogojev glede postopkovnih pravic do obrambe . 
Zato v naši skupini , ki je [zahtevala] obvestilo o pravicah , resno jemljemo kakovost in hitrost zakonodaje , ki jo potrebujemo , da bi bil evropski nalog za prijetje učinkovito orodje , namenjeno hudemu , organiziranemu kriminalu , njegove verodostojnosti pa ne smemo zmanjšati s številnimi banalnimi primeri in neenakimi pogoji , ki jih lahko zdaj opazujemo . 
To je stališče naše skupine in prepričani smo , da obstaja tudi zavezanost . 
Vendar moramo biti zelo pozorni , še zlasti na države članice , ki zahtevajo , naj bo evropski nalog za prijetje učinkovit , vendar pa po drugi strani ne izvajajo ukrepov , ki bi nam pomagali pridobiti zakonodajo za vzpostavitev enakih pogojev . 
(Govornik se je strinjal , da sprejme vprašanje na podlagi modrega kartončka v skladu s členom 149(8))
v imenu skupine EFD . - Gospod predsednik , Claude Moraes je govoril o pomanjkanju sorazmernosti in tako naprej . 
S tem se vsi strinjamo , vendar pa je nekaj - slon med porcelanom - , česar nihče ni omenil danes popoldne , dejstvo , da si sodišče ne more ogledati prima facie dokazov proti obtoženemu in presoditi , ali naj bi ga izročili ali ne . 
To vpliva na številne volivce . 
Najpomembnejši primer je Andrew Symeou . 
Sedel sem na zaslišanjih prizivnega sodišča in poslušal sodnike . 
Iz njihovih izrazov na obrazu je bilo očitno , da so se zavedali , da proti fantu ni bilo nobenih pravih dokazov; dokazi so bili nasprotujoči , zdelo se je , da si je policija izmislila izjave in vsekakor ga ne bi smeli izročiti . 
Kako bi obravnavali to težavo in dejstvo , da sodišča ne morejo upoštevati dokazov prima facie proti obtoženi osebi ali njihovo pomanjkanje ? 
Gospod predsednik , za nalog za prijetje morajo obstajati dokazi prima facie . 
Naloga za prijetje ne morete izvesti , ne da bi sodstvo razumelo , katera so preprosta dejstva primera . 
V primeru Andrewa Symeouja so bile temeljne težave , in to govorim Gerardu Battenu , postopkovne težave: obdobja pridržanja in sodni sistem po izvedbi naloga za prijetje . 
Govorite o prizivnem postopku . 
Problematično je bilo obdobje po izvedbi naloga za prijetje in to skušamo danes rešiti v tej razpravi . 
Gospod predsednik , prejšnja razprava je bila zelo goreča in tudi zanimiva , ta pa je veliko bolj sporazumna . 
Občutek imam , da nihče ne dvomi v učinkovitost izročitve , v evropski nalog za prijetje , zmanjšanje trajanja postopkov in s tem na kratko v boj proti kriminalu . 
Vendar pa je način uporabe pooblastil prav tako povzročil , kot smo vsi povedali , k zlorabam in goljufivim praksam: goljufivim praksam , kadar se uporablja za manjša kazniva dejanja , in tu govorim o neštetih neresničnih primerih kraje koles , pujskov in podobnega , ter o resnejših goljufivih praksah , ko gre za nesorazmerne pripore , ko so zaprti nedolžni ljudje in ko se zlorabi pravica do pritožbe proti tem odločbam . 
Pred nekaj leti je skupina , ki ji pripadam , zagovarjala potrebo po uvedbi varoval glede uporabe evropskega naloga za prijetje in vesela sem , da sem vas , komisarka , danes popoldne slišala omeniti izboljšave postopka z oblikovanjem smernic za države članice in tudi smernic za pripornike . 
To pozdravljam , ker menim , da naši sodržavljani dobro razumejo evropski nalog za prijetje in je ključni preizkus pri dokazovanju , kaj je Evropa sposobna , da bi utrdila pravico v Evropi . 
v imenu skupine ECR . - (PL) Gospod predsednik , države članice Evropske unije potrebujejo učinkovito orodje za boj proti kriminalu , zlasti organiziranemu kriminalu , ki je najresnejša oblika . 
V zvezi s tem bi bilo treba reči , da se evropski nalog za prijetje odziva na to potrebo , zlasti glede na to , da svobodo gibanja po Evropski uniji ne izkoristijo le pošteni državljani , ampak tudi storilci kaznivih dejanj , ki vsekakor ne uveljavljajo svojih pravic za turistične ali poslovne namene , ampak za kazniva dejanja , ali da jih ne bi privedli pred sodišče v matični državi ali v državi , kjer so storili kaznivo dejanje . 
Zato je treba pozdraviti obstoj in delovanje tega instrumenta , prav tako pa bi morali pozdraviti dejstvo , da se ga spremlja . 
Vsak novi pravni institut ima poleg dobrih stvari tudi pomanjkljivosti , ki jih je treba opredeliti , prav tako pa je vredno razmisliti , kako jih odpraviti . 
Menim , da je v tem primeru vredno preučiti , ali bi bilo treba uvesti omejitve glede uporabe evropskega naloga za prijetje za manjša kazniva dejanja , na primer za tista , ki se kaznujejo z do dvema letoma zaporne kazni . 
O tem bi morali resno razmisliti . 
(Govornik se je strinjal , da sprejme vprašanje na podlagi modrega kartončka v skladu s členom 149(8))
Gospod predsednik , mislim , da imam prav , ko pravim , da je gospod Ziobro s Poljske . 
Strinjala sem se z njegovo pripombo , kot sem jo slišala v prevodu . 
Pogosto se govori , da je Poljska primer države , kjer pri izdajanju nalogov za prijetje , tako domače kot za evropske naloge za prijetje , ni preverjanja omejitev . 
Je reforma vašega sistema kazenskega pravosodja takšna , da lahko tožilci presodijo , ali je treba izdati nalog za prijetje , in jim ni treba obravnavati vsake posamezne pritožbe ? 
Tako slavni mali prekrški , kot so ukradeni pujski , ne bi bili tak problem . 
Zelo cenimo vse Poljake , ki so v Združenem kraljestvu , zlasti tiste v Londonu , in večina od njih seveda niso kriminalci . 
Ker pa je v Združenem kraljestvu veliko Poljakov , in večina je zelo dobrodošla , dobivamo iz Poljske ogromno nalogov za prijetje . 
(PL) Gospod predsednik , rad bi se zahvalil gospe Ludford za vprašanje . 
Res se zavedamo težave , na katero ste me tako prijazno opozorili . 
Poljska sodišča zavzemajo zelo strog pristop k tem predpisom in jih tudi uporabljajo za zadeve , ki se včasih zdijo povsem nepomembne . 
Glede na to , da številni naši rojaki živijo v Londonu , se nalogi , na primer , včasih izdajajo v dvomljivih primerih . 
Po mojem mnenju bi bilo razumno , da bi Komisija preučila uvedbo bolj splošnih rešitev , ki bi morda lahko veljale tudi za druge države , da bi zagotovili , da ne bi bilo mogoče izdajati nalogov za povsem nepomembne tovrstne zadeve , na primer za dveletne zaporne kazni , ampak le za hujše kazni , za kar je bil nalog tudi vzpostavljen . 
Gospod predsednik , zelo sem hvaležna gospe Ludford , da je zastavila to vprašanje , kajti sama sem ga imela prav tako na koncu jezika . 
Prejšnji teden sem se udeležila postopka na Poljskem proti gospodu Coru Disselkoenu - njegovo ime je bilo danes že omenjeno . 
Je nizozemski državljan , ki je bil izročen Poljski na podlagi evropskega naloga za prijetje za zadevo , ki sega v sredino devetdesetih let prejšnjega stoletja . 
V nekaj dneh , ki jih je preživel za zapahi - kajti na koncu so se nizozemski in poljski sodniki dogovorili - , v tistih nekaj dneh mu je paznik ukradel zdravila , ki jih jemlje za srce . 
Težava ni le v tem , kako se izvaja evropski nalog za prijetje , ampak tudi v tem , da so zaporni pogoji v različnih državah v Evropi takšni , da resnično ne moremo več pošiljati ljudi tja . 
Sodnik v državi , na katero je zahteva naslovljena , bi moral prav tako imeti možnost , da presodi in reče: " Ne bom izročal ljudi državam , kjer so zaporne zmogljivosti nečloveške , in kot sodnik se bom držal člena 3 Evropske konvencije o človekovih pravicah " . 
Strinjam se s Svetom , da bi morale biti države taktne glede primerov , za katere izdajajo takšno zahtevo , vendar naj bi države prav tako imele možnost reči: " To je tako nepomemben prekršek , da za to ne bom izročal ljudi " . 
Zato je za Poljsko zelo pomembno , da spremeni način upravljanja pravice . 
(Govornica se je strinjala , da sprejme vprašanje na podlagi modrega kartončka v skladu s členom 149(8))
(BG) Predpostavljam , da govorite o istem primeru , ki je bil omenjen pred kratkim . 
Kolega poslanec je govoril o njem , ko pa sem mu nato želel zastaviti vprašanje , nisem dobil besede . 
Ko govorite o takšnih posebnih primerih , prosim navedite imena ljudi , katerih pravice so bile kršene , da jih lahko slišimo . 
Zato vas bom zdaj prosil , da navedete ime osebe , o katerih se govori , kajti imenovati moramo ljudi , katerih pravice so kršene . 
(NL) Ničesar ne skrivam , gospod Stojanov . 
Njegovo ime je bilo omenjeno že prej , čeprav je mogoče , da ga vaš tolmač ni posredoval . 
Imenuje se Cor Disselkoen . 
Prav tako imam primer , ki se nanaša na gospoda Hörchnerja , še enega nizozemskega državljana . 
Zdaj pa sem omenila ime gospoda Disselkoena in prav nič mu ni nerodno , kajti želi si , da bi se evropski nalog za prijetje spremenil in bo z veseljem o tem javno spregovoril . 
v imenu skupine GUE / NGL . - (EL) Gospod predsednik , veliko bi lahko povedali o evropskem nalogu za prijetje in njegovi uporabi v državah članicah , vendar so nekaj že omenili kolegi poslanci . 
Želim se osredotočiti na poseben in pomemben vidik: popolno spoštovanje človekovih in postopkovnih pravic . 
Osumljenci in obtoženci imajo pravice kot ljudje in kot stranke v postopku . 
Vendar jih pogosto ne upoštevajo . 
Pridržanje v preiskovalnem zaporu in priporni pogoji , ki jih je omenjal gospod de Jong so tipični primeri . 
Glavni razlog za to je , ker se jemlje kot samoumevno , da se človekove pravice enako spoštujejo po vsej Evropi . 
Vendar pa to očitno ne drži , saj se nekatere pravice , kot je pravica do molka , v posameznih državah članicah različno razlagajo , ali pa se nekateri postopki , kot je na primer obdobje pridržanja v preiskovalnem zaporu , preprosto razlikujejo . 
Kaj nameravate storiti v zvezi s tem , komisarka ? 
Boste predlagali posebne ukrepe , kot je uvedba posebne določbe o človekovih pravicah , ki bo sodnikom omogočila , da preverijo vsebino primerov , kot se dogaja v Združenem kraljestvu in na Irskem , ali pa bodo še naprej zgolj slepo pritrjevali sodbam , izrečenim v drugih državah članicah ? 
Boste zagotovili določbo o zaslišanju osumljenca ali obtoženca , da se bo sodnik lahko odločil , ali naj ga pošljejo nazaj v državo , ki ga zahteva , da bi preprečili zlorabo , kot je izročitev zaradi političnih mnenj ? 
Ali nameravate takšne spremembe predlagati v okviru načrta o postopkovnih pravilih ali s spremembo zakonodaje o evropskem nalogu za prijetje ? 
Gospod predsednik , v angloameriškem svetu je osnovni namen zakonodaje zaščititi ljudi pred naključnimi prijetji in samovoljnim zapiranjem . 
Zakonodaja na celinski Evropi , še zlasti v nekdanjem vzhodnem bloku , pa te prednostne naloge preprosto nima in smešno se je pretvarjati , da to ni tako . 
V skladu z evropskim nalogom za prijetje je mogoče vsakogar v Britaniji izročiti - po bolgarskem pravu , na primer , - in britanski sodnik lahko v zvezi s tem le malo naredi . 
Da bi zadeve še poslabšala , se je britanska vlada odločila za evropski preiskovalni nalog , ki je nadaljnji napad na svoboščine Britancev . 
Liberalni demokrati , ki so vse to podpirali , se imenujejo stranka državljanskih svoboščin . 
To je prazna slama ! 
Zavezanost liberalnih demokratov državljanskim svoboščinam se ustavi v Calaisu . 
(Govornik se je strinjal , da sprejme vprašanje na podlagi modrega kartončka v skladu s členom 149(8))
(Mikrofon je bil izključen skoraj do konca prvega stavka) . . . liberalni demokrat . 
Se grof Dartmouthski zaveda , da je prav liberalnim demokratom ob podpori konservativcev v zgornjem domu britanskega parlamenta uspelo v Zakon o izročitvi iz leta 2003 , s katerim se izvaja evropski nalog za prijetje , vnesti pristojnost sodnika , da zavrne predajo na podlagi evropskega naloga za prijetje , če bi bile kršene temeljne pravice osebe ? 
Pogledujem k gospodu Kirkhopeju , ker sta pri tem sodelovali njegova in moja stranka . 
UKIP le nemočno kriči s strani , mi pa poskrbimo za zaščito temeljnih pravic . 
Močno bi morali poudarjati prepričevanje sodišč , da bi se sklicevala na člen 21 Zakona o izročitvi iz leta 2003 . 
Bila sem v lordski zbornici in sem pomagala napredovati glede te spremembe . 
Nič , kar ste povedali , ne razveljavlja premišljene kritike tega , kar zdaj govorimo mi in drugi . 
Prav tako bi rekel , da se povsem motite , če mislite , da so boljše pravice do prevajanja sploh kakšno zdravilo za ta pomanjkljiv del zakonodaje , ki uničuje življenja ljudi . 
Gospod predsednik , zaslišanja ob nalogu za prijetje imajo zelo malo skupnega z zaslišanji ob izročitvi , ki so se izvajala pred zakonom iz leta 2003 . 
Sodišče celo na glavnem zaslišanju ne preuči dokazov , ampak le 10 tako imenovanih pravnih postavk za predajo . 
Pomanjkanje dokazov ni ovira za izročitev . 
V skladu z evropskim nalogom za prijetje je mogoče izročiti celo ljudi , ki so obtoženi obnašanja , ki v državi , ki izvaja izročitev , sploh ni prekršek , če je prekršek eden od tistih , za katere ne velja zahteva glede dvojne kaznivosti . 
Čeprav je večina teh zelo nasilnih spolnih kaznivih dejanj ali dejanj nepoštenosti , pa seznam vključuje nejasna izmišljena kazniva dejanja , ki jih tako ljubijo v številnih državah na celini , da je mogoče prijeto osebo poslati na sojenje ali bolje na samodejno obtožbo v enega od tistih bednih krajev . 
Dejstvo , da se takšne naloge lahko izdaja z namenom pregona osebe zaradi njenega političnega prepričanja pravni pogoj za predajo , vendar pa sumim , da bi bila nekatera politična mnenja manj enaka kot druga . 
Evropski nalog za prijetje so nam prodali z obljubo , da se bo uporabljal za pošiljanje teroristov pred sodišče , vendar pa nepravične sodbe v primerih Garryja Manna , Deborah Dark , Edmonda Arapija , Andrewa Symeouja in številnih drugih nimajo nikakršnih terorističnih elementov . 
Najslabši od vseh pa so primeri , ko so ljudi izročili , da bi jih zaslišali , brez obtožbe . 
Ponovno moramo uvesti zahtevo , da sodišče izroči osebo le , ko obstajajo prepričljivi dokazi , da je bilo storjeno hudo kaznivo dejanje v skladu z zakonodajo države , ki osebo predaja . 
(RO) Gospod predsednik , evropski nalog za prijetje je učinkovit instrument v boju proti čezmejnemu kriminalu na ravni EU in pri njegovem nadzoru . 
Pokazal se je za učinkovitega pri pospeševanju posredovanja ljudi , ki so osumljeni hudih kaznivih dejanj , vključno s terorizmom in organiziranim kriminalom , med državami EU . 
Vendar pa se vse prepogosto pojavljajo primeri , kjer se ta instrument uporablja za obravnavo manjših kaznivih dejanj . 
Primeri , ki se izredno razlikujejo po resnosti , so bili enako obravnavani . 
Izdani so bili nalogi , pri čemer je bila njihova uporaba nepotrebna in nesorazmerna . 
To je povzročilo nepravične razmere za obtožence , prav tako pa ustvarilo neupravičeno breme glede virov v državi , ki je nalog izvajala . 
Nesorazmerna uporaba tega ključnega instrumenta v boju proti čezmejnemu kriminalu spodkopava zaupanje vanj . 
To bo povzročilo , da bodo nekatere države ob odločitvi za izvajanje evropskega naloga za prijetje izvajale preverjanje sorazmernosti na podlagi svojih pravil . 
To bo imelo za posledico njegovo neskladno in neenakomerno uporabo in s tem pomanjkanje zaupanja v koncept vzajemnega priznanja . 
Pravica do pravne pomoči mora biti zajamčena v državi , ki izda nalog , in v tisti , ki ga izvaja , da se pravica do obrambe ustrezno uporablja . 
Zato smo se odločili , da ta vprašanja zastavimo Komisiji in Svetu . 
Potrebujemo jamstvo , da standardi kazenskega pravosodja in zaporni pogoji v Evropski uniji ne povzročajo pomanjkanja zaupanja v pravosodne sisteme v državah članicah . 
Ob koncu bi se tudi jaz rada zahvalila komisarki Reding za vse ukrepe , ki jih je sprejela , da bi okrepila postopkovne pravice v kazenskih postopkih . 
(ES) Gospod predsednik , komisarka Reding , dejstvo je , da je zloraba temeljnih pravic ena od največjih slabosti , o čemer govorimo že vse popoldne . 
Vendar pa sploh ne bo mogoče zaščititi te postopkovne pravice , o katerih smo že razpravljali , in o katerim bomo razpravljali v okviru svežnja postopkovnih pravic . 
Nemogoče bo na primer rešiti nekatere težave glede zaporov ali obdobij preventivnega pridržanja , ker jih sveženj postopkovnih pravic ne zajema . 
Očitno sodijo v pristojnosti držav članic . 
Glede vprašanja sorazmernosti in manjših kaznivih dejanj pa bi vam , komisarka Reding , rada povedala , da nalog za prijetje na zajema nobenega od kaznivih dejanj , ki sem jih slišala omeniti to popoldne - kraja kravat , pujskov in koles . 
32 kaznivih dejanj , ki so vključena , se navezujejo le na organiziran kriminal , razen če so pujske ali kravate ukradle oborožene in organizirane kriminalne združbe . 
Z drugimi besedami , lahko se zabavamo s primeri , s katerimi zdaj sploh nismo seznanjeni , ker je težava predvsem v tem , da nimamo skupnega statističnega instrumenta , s katerim bi se res lotili tega vprašanja . 
(Predsednik je prekinil govornico)
(FI) Gospod predsednik , madžarska predstavnica je dejala , da težava ni v samem instrumentu - evropskem nalogu za prijetje - , ampak se navezuje na politiko kazenskega pravosodja vsake države članice . 
No , zdaj si namešča slušalke . 
Ampak po mojem mnenju je to dejansko primer varčnosti z resnico , kajti zdaj moramo priznati , da je evropski nalog za prijetje predstavljal težavo od samega začetka , saj smo se obnašali , kot da bi vse države članice izvajale nekatere pravne norme in minimalne standarde kazenskih postopkov . 
Resnica pa je , da smo jih začeli vzpostavljati šele zdaj z začetkom veljavnosti Lizbonske pogodbe . 
Rada bi poudarila , da je Evropsko sodišče za človekove pravice da v primerih azila nikogar ni mogoče poslati nazaj v Grčijo , ker so pogoji v zaporih tako slabi . 
Zanima me , kdaj se bo zgodilo , da nekoga ne bo mogoče izročiti na podlagi evropskega naloga za prijetje , ker so pogoji v zaporih v državi , ki zahteva izročitev , tako obupni . 
Po mojem mnenju bi morala biti Komisija pripravljena na to . 
(PT) Gospod predsednik , Evropska unija je preskus , ki ga sestavljajo preskusi: območje evra , ta Parlament , v katerem smo se znašli , schengensko območje in številni drugi instrumenti so vsi preskusi . 
Težava je , da so politiki zelo pogosto manj ponižni kot znanstveniki . 
Znanstveniki so prvi , ki priznajo , ko preskus ne poteka , kot so upali . 
V primeru evropskega naloga za prijetje vemo , da ima težave in da povzroča dvome . 
Komisarki Reding bi morali pripisati zasluge , ker je bila tako poštena , da je potrdila , da ima ta nalog težave in da vzbuja dvome ter da obstajajo preskusi sorazmernosti , ki jih je treba opraviti , ko se izdajajo nalogi in ki jih ne bi smeli uporabljati samodejno , ne da bi si jih sodnik pogledal počasneje in temeljiteje . 
Zato rešitev ni v odpravi evropskega naloga za prijetje , ki je očitno koristen . 
Želimo , da za posiljevalce ali morilce ni mogoče , da bi prečkali meje in ostali svobodni . 
Vendar pa bi bilo treba evropski nalog za prijetje dopolniti z učinkovitimi instrumenti za zaščito obtožencev ob prisotnosti odvetnika , česar se je baronica Ludford že lotila v svojem poročilu , prav tako pa je zelo bistvena ocena pripornih pogojev v evropskih zaporih . 
Poleg tega se ne smemo slepiti ali si delati utvare: biti pridržan v državi A ali državi B ni isto kot biti zaprt v Evropi . 
Zelo pomembno je oceniti te pogoje , prav tako mora biti Evropska komisija trdno odločena oceniti priporne pogoje , da se bodo lahko uskladili in bo mogoče evropski nalog za prijetje uporabljati z več zaupanja . 
(BG) Gospod predsednik , prej sem slišal razloge , ki so jih navajali kritiki evropskega naloga za prijetje , tudi iz ust kolegov poslancev iz nacionalističnih gibanj . 
Vendar pa so bili naši pogoji potem predstavljeni kot evroskeptični , kot da bi bili nekakšni sovražniki napredka . 
Posledično je ta nalog začel veljati . 
Danes zvečer pa sem slišal še nekaj groznega iz ust gospe Győri . 
Dejansko je rekla , da je učinkovitost naloga za prijetje upravičila primere kršitve pravic . 
Gospa Győri , seznanjen sem z načelom v kazenskem pravu , ki navaja: " Bolje spustiti 10 krivih mož na prostost , kot obsoditi enega nedolžnega " . 
Vendar pa je z vidika sorazmernega odziva običajno , da policisti uporabijo , kar jim pride pod roke , in izkoristijo vsako priložnost , ki jim je dana . 
V primeru starega vprašanja " Kdo bo stražil stražarje ? " obstaja en sam odgovor: " Zakon straži stražarje " . 
Kot zakonodajalci , Komisija kot pobudnik , Parlament in Svet pa kot sozakonodajalca moramo storiti vse , da bi zagotovili , da zakon res straži stražarje . 
(IT) Gospod predsednik , evropski nalog za prijetje je brez dvoma temeljno orodje v boju proti terorizmu in organiziranemu kriminalu . 
Mislim , da se glede tega strinjamo vsi , ki smo o tem spregovorili , vključno s predsedstvom in Komisijo . 
Obenem je to potrditev , kako sodelovanje policije in sodstva v čezmejnem pristopu h kriminalu lahko doseže pomembne cilje . 
Rešili smo vprašanje čakalnih dob , zdaj pa bo treba preveriti stroške - in to je treba še naprej preučiti . 
V tem postopku je ključnega pomena zaupanje med državami članicami , kar je nedvomno pozitivno . 
Medtem pa je pomembno zagotoviti , da se bo instrument izvajal poenoteno v vseh državah članicah ob ustreznem razlikovanju med hudimi kaznivimi dejanji , za katere je ta namenjen in jih sankcionira , ter manjšimi kaznivimi dejanji . 
Lahko bi bilo koristno - in tu nagovarjam komisarko Reding - vključiti Evropsko javno tožilstvo , ki bi lahko po svoji vzpostavitvi in po začetku delovanja nekako preverilo in ocenilo te sodbe pravosodnih organov držav članic , ki bodo nedvomno morali biti deležni nadaljnjega usposabljanja . 
Res je , da priporni pogoji niso enaki v vseh državah članicah , vendar smo prepričani , da bo Komisija naslednji teden izdala sporočilo in zeleno knjigo o osnovnih pripornih pogojih , ki naj bi navedla ukrepe , ki jih je treba dodatno sprejeti . 
Zato smo prepričani , da bi lahko z ustrezno uporabo naloga za prijetje , sorazmernostjo in strogo uporabo instrumenta , boljšo izmenjavo informacij in z usposabljanjem o tem pomembnem instrumentu v celoti dosegli enotno izvrševanje tega pomembnega instrumenta . 
(FR) Gospod predsednik , komisarka , vidimo lahko , da uporaba evropskega naloga za prijetje izpostavlja vprašanje pridržanja , ki ga posamezne države članice zelo neenakomerno uporabljajo . 
Nekatere države kažejo dokazljivo površnost , ko gre za spoštovanje temeljnih pravic v zaporniškem okolju . 
Poleg tega je med 600 tisoč zaporniki v Evropski uniji vse večje število tistih , ki so pridržani v drugi državi članici prav zaradi evropskega naloga za prijetje . 
Zato ne uživajo temeljnih pravic , ki jih zagotavlja njihova matična država . 
V takšnih okoliščinah medsebojno obmetavanje z žaljivkam ni smiselno; treba je ukrepati . 
Zato sva januarja lani s kolegom , gospodom Lambrinidisom , predložila pisno izjavo , ki je pozivala k uskladitvi standardov za pridržanje po vsej Evropski uniji in uvedbo neodvisnih nacionalnih nadzornih mehanizmov . 
Komisarka , upam , da boste v zeleni knjigi , ki jo boste predlagali , upoštevali to vprašanje in da bomo kmalu imeli skupno platformo minimalnih pravic , ki bodo veljale za vse države članice . 
(DE) Gospod predsednik , gospa Györi , komisarka Reding , kot so že popolnoma jasno povedali prejšnji govorniki , se je evropski nalog za prijetje v zadnjih letih izkazal kot koristen instrument v boju proti kriminalu . 
Zločinci v Evropi nič več ne morejo izkoriščati odprtih meja , kot bi jih sicer lahko . 
Kljub neštetim uspehom , ki so bili doseženi , pa je preteklih sedem let prav tako pokazalo , da sistem še ni popoln in da se ne uporablja , kot je bilo prvotno nameravano . 
V svojem nedavnem poročilu ste pozornost usmerili na nekatere od teh slabosti . 
Na primer , ni pravice do pravnega zastopanja , zaporni pogoji so v nekaterih primerih sramotni , preiskave pa zelo pogosto trajajo izjemno dolgo . 
Temeljna točka , ki je bila že večkrat omenjena , je neskladna uporaba odreditvene države ali pomanjkanje razmisleka o sorazmernosti ukrepa . 
Ta zadeva mi je še zlasti blizu , ker sistematično izdajanje nalogov za prijetje , pogosto za manjša kazniva dejanja , spodkopava resnični namen evropskega naloga za prijetje . 
Na Poljskem , na primer - kot je bilo že prej omenjeno - , kjer se izda največje število evropskih nalogov za prijetje , pravosodni organi preprosto nimajo pristojnosti , da bi ustavili nacionalne postopke , ker je sistem postal samodejen . 
Ne verjamem , da je to tisto , kar je bilo nameravano . 
Zato je treba pred izdajo evropskega naloga za prijetje razmisliti o tem , kako hudo je kaznivo dejanje , kakšna je pričakovana kazen in ali je mogoče z zadevo opraviti na preprostejši način . 
In na koncu bi morda bilo treba izvesti analizo stroškov in koristi , da manjših prekrškov ne preganjamo ob velikih stroških . 
Kot razumem , skladnost pomeni tudi prilagajanje obstoječih pravil stvarnosti . 
V zvezi s tem bi rad izvedel , o katerih ukrepih razmišljate na tem področju . 
(EL) Gospod predsednik , zelo pozorno sem poslušal pripombe kolegov poslancev . 
Začel bom s skupno predpostavko , da boj proti kriminalu ni nacionalno vprašanje; prav tako je to evropsko vprašanje . 
Evropski nalog za prijetje je bil s svojo pomočjo pri oblikovanju Evropskega območja pravice pomemben korak naprej v boju proti čezmejnemu kriminalu in terorizmu . 
Z zagotavljanjem , da se odprte meje ne bodo obrnile v korist tistih , ki se želijo izmakniti pravici , nalog prav tako krepi prost pretok oseb v Uniji , o katerem smo nedavno na dolgo razpravljali v zvezi s schengenskim sporazumom . 
Seveda je mogoče slišati tudi nasprotovanje - in tudi sam podpiram , kar so dejali gospod Voss in drugi poslanci - glede njegove pogosto nezadovoljive in nesorazmerne uporabe na nacionalni ravni . 
Prav tako smo razpravljali o stroških in sorazmernosti ter o vsem , kar je treba uporabiti , da bi okrepili nalog za prijetje . 
Vendar bi Parlament spomnil - to je nekaj , s čimer smo se pri pomembnih primerih nedavno srečali v Grčiji - , da celo zdaj obstajajo ljudje , ki so v državah članicah Unije preganjani zaradi hudih kaznivih dejanj goljufije in korupcije in ki izginejo ali ki se jim uspe izmuzniti in ubežati prijetju z uporabo različnih postopkovnih določb in različnih predpisov v nacionalnih zakonih . 
Menim , da posledično ni mogoče dvomiti v vrednost evropskega naloga za prijetje . 
Ob zaključku bi rad poudaril , da imate prav , komisarka , ko pravite , da je treba kar najbolj izkoristiti Interpol in informacije , ki so na voljo v schengenskem sistemu . 
Potrebujemo čim večjo skladnost držav članic , da bomo na koncu imeli usklajeno , moderno politiko , ki bo kos tej nalogi , kot to zahteva čas . 
(PL) Gospod predsednik , cilj evropskega naloga za prijetje je uveljaviti zakon in zagotoviti varnost državljanov v Evropski uniji . 
Svoboda gibanja posameznikov pa storilcem kaznivih dejanj ne sme olajšati izogibanje odgovornosti za dejanja , ki so jih storili na ozemlju druge države članice . 
Obstajajo skrb vzbujajoča poročila v zvezi z uporabo naloga , kot je nedavno poročilo Komisije , in izjava komisarke Reding , v katerem je rekla , da bi morala država članica zagotoviti , da se nalog pravilno uporabi , in da ga ne bi smeli izdajati mehanično ali samodejno za sorazmerno majhna kazniva dejanja . 
Ta izjava priča o morebitni zlorabi naloga za prijetje s strani sodstva . 
Zato bi , čeprav se v celoti strinjam s prizadevanji za zagotavljanje kar najvišje ravni varnosti vseh državljanov EU , Komisijo pozval , naj spremlja uporabo naloga in sprejme ukrepe , s katerimi bi poskusili preprečiti nepravilnosti pri uporabi tega postopka s strani sodišč . 
Gospod predsednik , imel sem čast delovati kot poročevalec v tem parlamentu , ko je bil leta 2001 in 2002 odobren evropski nalog za prijetje . 
Kolegi , ki so bili tedaj v Parlamentu , se bodo spomnili , da smo prosili Komisijo in Svet , naj v zakonodajo vgradita več zaščitnih ukrepov za državljanske svoboščine , od Komisije pa smo pridobili zavezo glede osnutka direktive o pravicah obtožencev v kazenskih postopkih . 
Vendar pa niso vključili vseh zaščitnih ukrepov , h katerim smo pozvali , osnutek direktive o pravicah obtožencev pa je več let obstal v poštnem predalu Sveta . 
Posledice teh spodrsljajev pa so danes v središču te razprave . 
Leta 2002 Parlament v teh zadevah ni imel pristojnosti za soodločanje . 
Vendar pa smo bili , v celoti gledano , prepričani , da je bil nalog za prijetje prava poteza . 
Kot so rekli številni govorniki v tej razpravi , je nalog za prijetje izredno pomembno orodje v boju proti čezmejnemu kriminalu . 
Številnim žrtvam je zagotovil pravico . 
Težave , ki so se pojavile , so izhajale iz slabega izvajanja v nacionalni zakonodaji , lahkomiselne uporabe naloga za manjša kazniva dejanja in iz nesprejemljivih pogojev pridržanja . 
Vse to je mogoče in je treba obravnavati in se tudi obravnava . 
Pozdravljam vlagatelje današnjih vprašanj za ustni odgovor z izjemo tistega , ki nasprotuje vsemu pravosodnemu sodelovanju , za pospešitev postopka njegovega izboljšanja . 
Gospod predsednik , tudi sam mislim , da celotna razprava zdaj potrebuje odmerek zdrave pameti . 
Še vedno sem prepričan , da je neke vrste evropski nalog za prijetje potrebno orodje v boju proti kriminalu in terorizmu v Uniji , še zlasti glede na velik prosti pretok oseb , ki poteka med državami članicami , kar žal vključuje storilce kaznivih dejanj . 
Prav tako menim , da je število napak in sodnih zmot razmeroma majhno , vendar jih še vedno preveč . 
Zdaj ne moremo zrnja zavreči skupaj s plevami , kar bi radi storili nekateri od kolegov v tem parlamentu . 
Resno moramo pregledati delovanje naloga za prijetje , da bi vključili le omejen seznam resnih zločinov - ob tem vedno izpolnili pogoj dvojne kaznivosti - , ki bi bili edini upravičeni do sodne obravnave v okviru evropskega naloga za prijetje . 
Prav tako moramo spoštovati temeljne človekove pravice in vključiti zaščite , kot je habeas corpus . 
Velika večina posameznikov , ki jih je predalo Združeno kraljestvo , so bili dejansko , kot se je izkazalo , priseljenci iz drugih držav Evropske unije , obtoženi kaznivih dejanj , običajno hudih in ne nepomembnih kaznivih dejanj . 
Ironično je , da je stranka UKIP , ki je najprej nasprotovala njihovi pravici do vstopa v Združeno kraljestvo , britanskim davkoplačevalcem izredno otežila in podražila vračanje teh oseb v njihove države , da stopijo pred sodišče . 
(DE) Gospod predsednik , evropski nalog za prijetje se je v zadnjih letih izdajal za nepomembne prekrške , kot je kraja dveh avtomobilskih pnevmatik ali kraja mladega pujska . 
Nič več se ne uporablja za boj proti terorizmu in hudim zločinom , kot je bilo sprva načrtovano . 
Kar zadeve mene , je evropski nalog za prijetje v očitnem nasprotju z načelom subsidiarnosti . 
Ne upošteva najpomembnejše vloge državljanstva - ki je varstvo , ki ga nudi državljanstvo - in države članice so dolžne predati svoje državljane . 
Ker imajo države Unije zelo različne pravne sisteme , morajo ljudi predati , čeprav dejanje v državi izvršiteljici sploh ni kaznivo . 
Evropski nalog za prijetje mi predstavlja koncept evropske države in državljanstva Evropske unije na račun suverenosti držav članic in na račun pravic državljanov . 
(IT) Gospod predsednik , komisarka , evropski nalog za prijetje je prvi instrument , ki se izvaja v Evropski uniji in ki v praksi uveljavlja načelo vzajemnega priznavanja kazenskih odločb . 
Ta instrument je zdaj temeljnega pomena in bi moral tako ostati , zlasti v boju proti mafijskim skupinam in organiziranemu kriminalu . 
V poročilu o organiziranem kriminalu , za katerega sem poročevalka v Odboru za državljanske svoboščine , pravosodje in notranje zadeve , predlagamo vrsto zadev in zahtev v zvezi z evropskim nalogom za prijetje . 
Ena od glavnih zahtev je , da naj bi države članice evropski nalog za prijetje okrepile in bolje uveljavljale ob upoštevanju zahtev in posebnega značaja boja proti organiziranemu kriminalu . 
Zato sprašujem Komisijo , kako namerava nadaljevati in ali namerava predložiti predlog za odpravo presoje držav članic pri prenosu členov 3 in 4 okvirnega sklepa o razlogih za obvezno neizvajanje ali neobvezno neizvajanje . 
Glede razlogov za neobvezno neizvajanje bi rada vprašala , ali jih ni morda ustrezno omejiti v primeru prekrškov , ki jih ponavadi pripisujemo organiziranemu kriminalu , vključno s kaznivim dejanjem združevanja prek mafijske organizacije , za katero se nikakor ne bi smela uporabiti dvojna kaznivost . 
podpredsednica Komisije . - Gospod predsednik , v tem parlamentu se na splošno strinjate , da je evropski nalog za prijetje pozitivno orodje in da Evropski uniji dobro služi ter deluje kot varnostni ukrep . 
Negativni elementi so pri izvajanju . 
Te negativne elemente je treba odpraviti . 
Predlogi , ki jih je v ta namen predstavila Komisija , so preskus sorazmernosti , kjer si moramo pogledati resnost kaznivega dejanja , dolžino zaporne kazni , ki bi jo to kaznivo dejanje prineslo ter stroške in koristi izvedbe takšnega naloga za prijetje . 
Da bi ta preskus sorazmernosti olajšali , bo Komisija predstavila spremenjen priročnik kot smernico za uporabo preskusa sorazmernosti . 
Usposabljanje , ki je v programu za prihodnje tedne , mesece in leta visoko uvrščeno , bo zelo pomembno , kajti glede uporabe naših evropskih pravil moramo usposabljati sodnike , tožilce in pravnike . 
Zelo pomembni so minimalni standardi za osumljence in obtožence , ki se izvajajo , ker prav tako veljajo za evropski nalog za prijetje . 
Strinjam se z vsemi tistimi parlamentarci , ki so poudarili pomen zapornih pogojev v Evropi . 
Rada bi jim povedala , da bo Komisija naslednji teden sprejela zeleno knjigo o pridržanju . 
Nacionalne vlade so odgovorne za vprašanja pridržanja in za upravljanje zaporov , vloga Komisije pa je zagotavljati pravosodno sodelovanje in ohranjati temeljne pravice državljanov . 
Zato se bo z zeleno knjigo začelo javno posvetovanje , ki po potekalo do 30 . novembra in bo pomagalo podrobneje raziskati povezave med vprašanji v zvezi s pridržanjem in vzajemnim zaupanjem v evropsko področje pravosodja . 
Vsi v tem parlamentu vemo , da priporni pogoji neposredno vplivajo na nemoteno delovanje vzajemnega priznavanja sodnih odločb in so podlaga za sodelovanje med sodniki v EU . 
Vendar je sistem oviran , če sodniki zavračajo - včasih upravičeno - izročitev obtožencev , ker so priporni pogoji v državi , ki izročitev zahteva , neprimerni . 
Vsem so znani prenatrpani zapori in obtožbe v zvezi s slabim ravnanjem s priporniki . 
Ti dejavniki spodkopavajo zaupanje , ki je potrebno za pravosodno sodelovanje . 
Čas , ki ga oseba pred sojenjem in v času sodnega postopka preživi v priporu , se v državah članicah močno razlikuje . 
Pred nami je veliko dela in vem , da lahko računamo na Parlament . 
Upam , da lahko računam tudi na države članice . 
predsedujoča Svetu . - Gospod predsednik , za to razpravo se vam najlepše zahvaljujem . 
Jasno je , da velika večina pravi , da je dobro , da imamo sistem sodelovanja pravosodij , evropski nalog za prijetje . 
Sistem deluje . 
Ni popoln . 
Treba ga je še izpopolnjevati . 
Mi smo seveda odprti za učinkovitejšo uporabo in boljše izvajanje . 
Strinjam se , da bi se bilo treba izogniti napakam , prijetjem nedolžnih ljudi in tako naprej . 
Mislim , da je boljše izvajanje v interesu nas vseh . 
Bolj konkretna bi bila glede odprtih vprašanj , ki sta bili med razpravo večkrat zastavljeni . 
Najprej glede sorazmernosti: samo da razjasnimo , evropski nalog za prijetje je mogoče izdati za kazenski pregon kaznivih dejanj , ki se kaznujejo z vsaj 12 mesečno zaporno kaznijo , ali za izvedbo kazni v obsegu vsaj 4-mesečne zaporne kazni . 
To je standardna praksa pri izročitvi vsaj 50 let . 
Dovolj je omeniti Konvencijo Sveta Evrope o izročitvi iz leta 1957 . 
V četrtem krogu vzajemnega ocenjevanja praktičnega izvajanje evropskega naloga za prijetje v vseh državah članicah je bilo ugotovljeno , da so bili le v nekaj državah primeri izdajanja evropskega naloga za prijetje za sorazmerno nepomembna kazniva dejanja . 
Zdi se , da je bila v teh nekaj državah praksa , po kateri so evropski nalog za prijetje izdajali vsakič , ko je bil izdan nacionalni nalog za prijetje . 
Na splošno menim , da bi morali drag sistem evropskega naloga za prijetje uporabiti le za hujša kazniva dejanja . 
Menim , da imajo tisti , ki so to omenili , prav . 
Glede pogojev v zaporih: za države članice velja splošna obveznost , da so zaporni pogoji v skladu z osnovnimi načeli človeškega dostojanstva in da ne kršijo prepovedi nehumanega in ponižujočega ravnanja , ki je opredeljena v členu 3 Evropske konvencije o človekovih pravicah . 
Če so ljudje pridržani ob kršenju osnovnih človekovih pravic , lahko vložijo tožbo na domačem sodišču , pozneje pa na Evropskem sodišču za človekove pravice . 
Vprašljivo je , ali člen 85 pogodbe zagotavlja pravno podlago za zakonodajni ukrep na ravni EU glede zapornih pogojev kot takih . 
Vendar pa seveda z velikim zanimanjem čakamo na zeleno knjigo , ki jo je komisarka pravkar omenila . 
Razprava je končana . 
Pisne izjave (člen 149)
v pisni obliki . (IT) Komisija je sedem let po začetku veljavnosti (od 1 . januarja 2004) Okvirnega sklepa Sveta z dne 13 . junija 2002 o evropskem nalogu za prijetje in postopkih predaje med državami članicami objavila nekaj podatkov , ki jih je med letoma 2005 in 2009 zbrala v državah članicah . 
Pred uvedbo naloga je bil povprečen čas za izročitev iskane osebe eno leto , v teh štirih letih uporabe evropskega naloga za prijetje pa se je pokazalo , da se je približno 50 % iskanih oseb po 15 dneh strinjalo glede svoje predaje . 
Zdaj je ob odkrito izraženem dvomu v pravilno delovanje schengenskega informacijskega sistema in ob vprašanju njegove odprave bistveno pregledati stanje glede izvajanja in delovanja evropskega naloga za prijetje . 
Ne smemo pozabiti , da je učinkovitost evropskega naloga za prijetje v boju proti čezmejnemu kriminalu , organiziranem kriminalu in terorizmu odvisna od načela vzajemnega priznavanja med državami članicami , kar je podlaga za resnični evropski pravosodni prostor in pravilno delovanje schengenskega območja . 
To bi bil korak nazaj , če bi te razmere ogrozili; namesto tega bi se morali osredotočiti na izboljšanje prenosa okvirnega sklepa , zlasti v smislu zaščite temeljnih pravic . 
v pisni obliki . - (PT) Evropski nalog za prijetje je bil uveden s sklepom iz leta 2002 in doslej se je izkazal za učinkovito sredstvo v boju proti čezmejnemu kriminalu , organiziranemu kriminalu in terorizmu , kot je v nedavnem poročilu poudarila Komisija . 
V delovanju sistema pa obstajajo pomanjkljivosti: Poročila o tem , da se uporablja za zaslišanja namesto za obtožbe in pregon v primeru lažjih kaznivih dejanj , lahko zamajejo njegov ugled in učinkovitost . 
Zato je prav in nujno , da Svet sprejme ukrepe , s katerimi bo zagotovil , da se nesorazmerna uporaba evropskega naloga za prijetje v praksi omeji . 
Poleg tega je priporočljivo zagotoviti dejansko spoštovanje postopkovnih pravic: to pomeni , da imajo posamezniki , za katere velja evropski nalog za prijetje , resnično pravico do pravne pomoči tako v državi članici izdajateljici kot v državi članici izvršiteljici . 
Prav tako je treba zagotoviti , da standardi kazenskega prava in razmere v zaporih v Evropski uniji ne bodo povzročili nezaupanja v pravne sisteme držav članic . 
Le na ta način bo mogoče govoriti o resnični učinkovitosti in pravem uspehu tega sredstva na evropski ravni . 
Vrh EU - Rusija (razprava)
Naslednja točka je izjava Komisije , v imenu podpredsednice Komisije / visoke predstavnice Unije za zunanje zadeve in varnostno politiko , o vrhu EU-Rusija . 
Gospod predsednik , gospod komisar , hvala za dobro sodelovanje , ki ste ga izkazali pri pripravi resolucije . 
O točkah , ki jih je omenil komisar , ne bom govorila , ker so zajete v resoluciji . 
Kar zadeva Evropsko ljudsko stranko (Krščanske demokrate) , mora končna deklaracija na vrhu naslednji teden predstavljati več kot zgolj lepe besede . 
Rusija ja naša velika soseda; Rusija je pomembna partnerica . 
Odvisni smo drug od drugega , raven odvisnosti pa je visoka , tako da zdaj pričakujemo konkretne sporazume , ki bodo prinesli rezultate . 
Katere so naše prednostne naloge ? 
Prvič , sporazum o partnerstvu . 
Začeti moramo s pogajanji . 
Pričakujem , da bo EU prepričala predsednika Medvedjeva , da bo svoji pogajalski skupini podelil vse pristojnosti za prevzem posebnih obveznosti . 
Skrajni čas je , da stvari ponovno poženemo na področju trgovine in naložb . 
Tudi pogajanja o energetskem poglavju so v zaostanku . 
Potrebujemo dogovore o trdnem in preglednem energetskem partnerstvu , ki bo temeljilo na pravilih . 
Prav tako bi želela slišati , kakšno je naše stališče glede točke o človekovih pravicah . 
Za nas , za Parlament , je to bistveni del partnerstva . 
Pakt o modernizaciji se mi zdi dopolnilno vprašanje , podobno kot so skupni prostori . 
To je zadeva drugotnega pomena , vendar bi pomagala , če bi uspeli spraviti skozi pravila STO . 
To bi zagotovilo enake pogoje in izboljšalo naložbeno klimo . 
Predsednik Medvedjev je osebno vključen v izboljšanje pravne države , vendar to ni dovolj , kot ste sami pravkar povedali . 
Prepričani moramo biti , da bo Rusija na prihodnjih volitvah izpolnila obveznosti , ki jih prevzela v okviru Sveta Evrope in OVSE . 
Volitve bodo merilo uspešnosti . 
To prav tako pomeni , da je treba dovoliti registracijo novim strankam . 
Rusija se mora čutiti počaščeno , da so bili opazovalci volitev pozvani tako zgodaj . 
In končno , prepoved uvoza evropske zelenjave ( . . . )
(Predsedujoči je prekinil govornico)
Gospod predsednik , gospod komisar , Rusija je nedvomno zelo pomembna partnerica za Evropsko unijo , toda - kot je že povedal komisar - zelo težavna . 
Upam , da pogajanja ne bodo trajala predolgo . 
Na žalost pa ne bodo zaključena tako hitro , kot si predstavlja gospa Oomen-Ruijten . 
V postopku je potreben dialog z uradnimi izvoljenimi predstavniki in predstavniki civilne družbe , ki so nam pogosto bližji glede zadev v zvezi z demokracijo in človekovimi pravicami . 
Zamisel o partnerstvu za modernizacijo med Evropsko unijo in Rusijo je dobra . 
Toda tudi Rusija mora odpraviti svoje delo . 
Potrebujemo več demokracije in manj korupcije . 
Še vedno poslušamo številne vlagatelje , ki se pritožujejo zaradi pravne negotovosti , predvsem glede davkov . 
Predvsem se moramo pripraviti - kot je že omenil komisar - na vstop Rusije v Svetovno trgovinsko organizacijo (STO) in članstvo v STO . 
Na področju energetske politike mora Rusija priznati načela pregledne in poštene energetske politike . 
Rusija lahko veliko stori sama , zlasti kar zadeva energetsko učinkovitost , kjer je še vedno veliko pomanjkljivosti . 
V zvezi z energetiko želim omeniti nekaj , kar se nanaša na njeno sosedo - pravzaprav našo skupno sosedo - Ukrajino . 
Rusija zdaj znova poskuša uporabiti vprašanje energije in cen energije kot politično orožje . 
To je nujno treba zavrniti . 
Zavzemamo se za to , da se Ukrajina odloči , na katerih tržiščih želi biti prisotna in kje želi poslovati . 
Navsezadnje si želimo imeti trgovinske odnose in trgovinski sporazum z Ukrajino . 
Rusija na tem področju ne sme pritiskati na Ukrajino in ji dati na izbiro , da se pridruži carinski uniji s Kazahstanom in Belorusijo ali pa plača visoko ceno energije . 
To zavračamo . 
Kar zadeva sosede , prav tako pričakujemo , da bo Rusija izpolnila dogovore iz pogodb v zvezi z Gruzijo in umaknila svoje vojake nazaj na območja , na katerih so bili pred sporom . 
Prav tako upamo , da bo Rusija pozitivno prispevala k rešitvi spora o Gornjem Karabahu . 
Na nobeni strani ne gre za dobavljanje orožja , ampak za miroljubno posredovanje med obema stranema . 
Komisar je že omenil pomen vizumske liberalizacije . 
Za odnose med posamezniki je zlasti pomembno , da imajo ljudje čim večjo svobodo gibanja med Rusijo in Evropsko unijo . 
Upam , da bomo pri tem dosegli nekaj napredka . 
Bistveno vprašanje pa bo , kako bodo potekale naslednje volitve . 
Rusija se mora zavedati , da bo svet , še posebej pa demokratični svet v Evropi , skrbno spremljal , kako bodo potekale te volitve; ali bodo stranke registrirane pravilno in pošteno; in ali bodo nekateri posamezniki ali določene stranke na začetku izključeni iz volitev . 
To je treba Rusiji na vrhu jasno predstaviti . 
Tudi v Rusiji si želimo videti prave , poštene volitve . 
Na področju gospodarstva Rusijo čaka še veliko dela . 
Toda Rusija je pripravljena na demokracijo . 
V Rusiji želimo videti demokracijo , tako kot si tega želijo državljani Rusije . 
To je naša želja in vizija . 
Rusija se mora zavedati , da bo demokracija dobra tudi zanjo . 
v imenu skupine ALDE . - Gospod predsednik , upamo , da bo na vrhu v Nižnem Novgorodu dosežen nadaljnji napredek v zvezi z novim in celovitim sporazumom o partnerstvu in sodelovanju . 
Tako EU kot Rusija se morata zavedati , da je za resnično partnerstvo potreben odkrit odnos . 
V imenu skupine ALDE pozivam predstavnike EU , naj z ruskimi sogovorniki obravnavajo vse vprašanja , ki jih je sprožil Evropski parlament . 
Evropska unija bo imela v odnosih z Rusijo velike težave , če se ne bosta oba partnerja opirala na enake vrednote in načela . 
Če se bo Kremelj še bolj odmaknil od demokracije in pravne države , bo Rusija izgubila celotno legitimnost kot partnerica EU . 
Kremelj je iz postopkovnih razlogov preprečil številnim političnim strankam , da bi se registrirale za volitve v dumo Ruske federacije , na seznamu pa se lahko znajde še Ljudska stranka svobode , ki jo vodijo Mihail Kasjanov , Vladimir Milov , Boris Nemcov in Vladimir Rižkov . 
Na vrhu je treba spregovoriti o naraščajočem zatiranju opozicije , opozicijskim strankam pa je treba omogočiti , da se registrirajo . 
Gospe in gospodje , Rusija ni Kitajska . 
Rusija je članica Sveta Evrope in organizacije OVSE; to pomeni , da mora izpolnjevati svoje mednarodne zaveze in obveznosti . 
Poleg tega mora Rusija spoštovati svojo ustavo . 
Rusija mora spoštovati neodvisnost in ozemeljsko celovitost svojih sosed . 
Vztrajamo , da Rusija preneha izvajati pritisk nad Ukrajino - kot je pravkar povedala kolegica - , kar je na primer včeraj storil predsednik vlade Putin , ko se je sestal z ukrajinskim predsednikom vlade in pritiskal nanj , naj se pridružijo carinski uniji z Rusijo , Belorusijo in Kazahstanom . 
Tega ne moremo sprejeti . 
Pričakujemo , da bo Rusija nemudoma umaknila svoje čete iz Gruzije na položaje pred sporom . 
In nazadnje , skupina ALDE je zelo razočarana , ker je Rusija na predvečer vrha uvedla nesorazmerno prepoved na uvoz zelenjave iz EU . 
v imenu skupine ECR . - Gospod predsednik , Rusija je v številnih pogledih pomembna partnerica za EU . 
Kot stalna članica Varnostnega sveta ZN ima Rusija potencialno odločilen vpliv na mednarodne zadeve , od naših odnosov s Severno Korejo do njenega sodelovanja v četvorki ZN . 
Prav tako pozdravljam nedavne pozive predsednika Medvedjeva , naj libijski tiran , Moamer Gadafi , sestopi z oblasti . 
Upam tudi , da se bo Kremelj uskladil s preostalo mednarodno skupnostjo glede zaustavitve širjenja iranskega jedrskega orožja . 
Strinjam se , da ima Rusija gospodarske interese v republikah nekdanje Sovjetske zveze , od katerih jih zdaj nekaj - na srečo - usmerja stran od Moskve proti EU . 
Vendar pa mora EU še naprej vztrajati pri podpori in sodelovanju s temi , zdaj neodvisnimi državami , kot je Ukrajina , in zagotoviti , da glede teženj po evroatlantskih povezavah , vrata zanje ostanejo odprta . 
V zvezi s tem upam , da bo podpredsednica / visoka predstavnica sprožila vprašanje Gruzije , katere dele ozemlja si še naprej nezakonito prisvajajo in zavzemajo ruski vojaki in da bo pomagala pritiskati na Rusijo , da z Moldavijo razreši vprašanje Transnistrije . 
Prav tako se strinjam s predlogom Komisije , naj vrh EU-Rusija poteka enkrat letno namesto vsakih šest mesecev , kar je dobra zamisel in korak naprej . 
Rusija ni zrela liberalna demokracija . 
Ni niti država z neodvisnim sodstvom . 
Toda ne glede na to , ali nam je všeč ali ne , moramo z " medvedom " sodelovati . 
Gospod predsednik , komisar Füle , morda se na prvi pogled zdi razumljivo , da se Rusija zavaruje pred širjenjem okužbe z bakterijo Enterohaemorrhagic Escherichia coli (EHEC) na svojem ozemlju , toda popolna prepoved uvoza evropske zelenjave ni to , kar pričakujemo od države , ki se želi pridružiti Svetovni trgovinski organizaciji (STO) . 
Tudi o tem bomo morali govoriti v Nižnem Novgorodu . 
Pomembnejše pa so politične klice ali semena , ki so prisotna - slabotni začetki demokracije in pravne države . 
Glede teh vidikov moramo storiti vse , kar je v naši moči v okviru partnerstva za modernizacijo , da se njihove korenine razširijo po vsej Rusiji in da se razvijajo . 
Predsednik Medvedjev je priznal , da gospodarske in tehnične modernizacije ni mogoče doseči brez temeljne modernizacije družbe . 
Doslej pa smo videli le malo dejanj v podkrepitev teh lepih besed . 
Zato morajo predstavniki EU predsedniku Medvedjevu jasno povedati , da bodo bližnje volitve v dumo preizkus verodostojnosti njegove reformne politike . 
Pristne in pravilne volitve so temelj demokracije . 
Vsakdo , ki si želi pluralizma in politične konkurence , mora zagotoviti izpolnjevanje volilnih standardov Sveta Evrope in omogočiti , da Organizacija za varnost in sodelovanje v Evropi v najzgodnejši fazi izvaja dolgoročno opazovanje volitev . 
Poštene volitve se začno z dovoljenjem strankam , da se registrirajo . 
Na žalost pa prvi indici kažejo , da se rusko vodstvo ni nič naučilo iz sklepa Evropskega sodišča za človekove pravice , da ni bilo nobenih razlogov za razpustitev Republikanske stranke in očitno ne želi dopustiti registracije novoustanovljeni Ljudski stranki svobode . 
Več strank , ki jih podpira Kremelj in Vseruska ljudska fronta , ki jo je ustanovil premier Putin , nas zgolj vodijo navzdol po politični slepi ulici . 
Ta navidezna konkurenca je državo pahnila v politično apatičnost in razvrednotila dumo . 
Predsednik Medvedjev bi tu lahko naredil preboj in svoje predsedovanje zaključil vsaj z enim vidnim uspehom . 
V zadevah gospoda Hodorkovskega in gospoda Magnickega bi bilo treba namesto čakanja na odločitev iz Strasbourga odpraviti samovoljnost pravosodja . 
Revizija teh zadev , ki ji je opravila Fedotova komisija , je pravilen prvi korak . 
Njeni rezultati in zaključki morajo biti čim prej objavljeni . 
Prihodnje sodelovanje foruma civilne družbe , nedavno ustanovljenega v Pragi , mora biti pomembna tema razprave v razgovorih in pogajanjih med EU in Rusijo . 
Dogodki v severni Afriki kažejo , da je za učinkovite reforme potrebna aktivna civilna družba . 
Ruska vlada si mora zato prizadevati , da bo to zagotovila v lastni državi in dosegla partnerstvo za modernizacijo s civilno družbo . 
Gospod predsednik , gospod komisar , zaman sem iskal odgovor na vprašanje , zakaj razpravljamo o resoluciji o vrhu z Rusijo na predvečer samega vrha in glasujemo o njej na dan zasedanja vrha v Nižnem Novgorodu . 
Tema tudi ni bila uvrščena na dnevni red plenarnega zasedanja na začetku prejšnjega tedna . 
Vse to je znak slabega načrtovanja in po mojem mnenju je zdaj formalnost . 
Namesto prizadevanja s pomočjo načelnega postopka za nov sporazum o odnosih z Rusijo , ki jo priznavamo kot pomembno partnerico , le ponavljamo razglase in zahteve , ki očitno nimajo možnosti za uspeh . 
Najprej moramo graditi na vprašanjih , kjer je mogoče doseči napredek . 
Primer za to je napredek pri sporazumih glede načrtovane sprostitve in morebitne končne ukinitve vzajemnih vizumskih ureditev z Rusijo . 
Namesto tega kritiziramo stališče Rusije v primeru uvoza zelenjave iz EU . 
Kakšno pa je videti naše vedenje izven Unije ? 
Pri iskanju vira smrtonosne bakterije in ob pomanjkanju čvrstih dokazov se drug drugega obtožujemo , omejujemo uvoz in izvoz blaga in zahtevamo odškodnino . 
Iz tega lahko zagotovo sklepamo , kolikšno zaupanje vzbujamo , ne samo v Rusiji . 
Gospod predsednik , dialog med Evropsko unijo in Rusijo je treba čim bolj razširiti na raznih področjih , od gospodarstva do človekovih pravic , saj dialog nima nobenih alternativ . 
Evropa in Rusija sta dejansko gospodarsko in politično neodvisni . 
V mislih imam nerešena mednarodna vprašanja , kot so varnost preskrbe z energijo , Magreb , jedrska zmogljivost Irana , terorizem , Kavkaz , Gornji Karabah , podnebne spremembe in druga . 
Rusija je strateška partnerica Evrope , tudi zaradi sinergij , ki jih je mogoče zagotoviti v prihodnosti . 
Do določene mere se to že dogaja in Moskva nam lahko zagotavlja mineralne in energetske vire ter sodeluje na področju vojaške varnosti in boja proti terorizmu in organiziranemu kriminalu , Evropa pa lahko prispeva s finančnimi sredstvi , z znanstvenimi in tehnološkimi zmogljivostmi in našimi dolgoletnimi izkušnjami na področju demokracije in človekovih pravic . 
Prihodnost Rusije je povezana s prihodnostjo Evrope in razvijati jo je treba z vztrajnostjo , brez samozadovoljnosti in navzlic številnim trenutnim težavam . 
V zvezi s tem je sklenitev sporazuma o strateškem partnerstvu med Evropsko unijo in Rusijo velikega pomena za našo skupno prihodnost . 
(HU) Gospod predsednik , v zvezi s skorajšnjim vrhom želim opozoriti pogajalsko delegacijo na dve stvari . 
Najprej jih želim spodbuditi , naj ponovno pretehtajo pomen uvoza ruske energije in drugič , naj razširijo partnerski sporazum , tako da bodo predstavniki EU lahko sodelovali kot opazovalci na volitvah , ki bodo potekale decembra letos in na predsedniških volitvah marca 2013 . 
Kot vidimo , se bo uvoz energije iz Rusije verjetno povečal , ob upoštevanju , da se bodo zaprle številne evropske jedrske elektrarne po izvedbi obremenitvenih testov . 
Tako nas ponovno začenja skrbeti , da bomo v prihodnosti znova bolj odvisni od Rusije . 
Opozoril pa bi vas rad , da ima medalja dve plati . 
Rusija je ravno tako odvisna od Evropske unije , saj nam prodajajo večino svojih proizvodov . 
Če ne bomo kupovali njihovih energetskih proizvodov , bo rusko gospodarstvo v prihodnosti naletelo na resne težave s stabilnostjo . 
(DE) Gospod predsednik , gospod komisar , gospe in gospodje , Rusija in Evropska unija sta partnerici zaradi njunih obojestranskih interesov in zaradi njune zemljepisne lege . 
To je dejstvo , ne glede na to , ali nam je všeč ali ne . 
Poskrbeti moramo , da bo to partnerstvo pozitivno in konstruktivno . 
V ta namen moramo doseči napredek pri partnerskem sporazumu in vizumski olajšavi in dodati vsebino partnerstvu za modernizacijo . 
Zavedati se moramo , da to povzroča obveznosti na obeh straneh , vključno glede članstva v Svetovni trgovinski organizaciji (STO) , kar onemogoča , da bi še naprej delovali , kot želimo; ta dogovorjena pogodbena ali mednarodna pravila so zavezujoča za vsakogar in pri vzajemnih poslih ni prostora za samovoljnost . 
To prav tako izključuje uporabo energetike kot političnega orožja . 
Te vzajemne interese je treba obravnavati pozitivno in konstruktivno , v zvezi z zunanjo politiko pa to seveda tudi pomeni , da mora Rusija prevzeti nekaj odgovornosti . 
Trenutno se v Varnostnem svetu Združenih narodov obravnava Sirija . 
V takih primerih mora Rusija konstruktivno prispevati k ustvarjanju miroljubne mednarodne skupnosti . 
To prav tako pomeni sprejemanje suverenih pravic sosednjih držav in njihovih odločitev glede vstopa v povezave , v katere želijo vstopiti . 
Rusija mora zagotoviti pozitiven prispevek v primeru " zamrznjenih konfliktov " in zdaj odpraviti nezakonite razmere v Abhaziji in Južni Osetiji . 
V globalnem svetu imamo skupno odgovornost . 
Rusija in Evropska unija imata zagotovo velike obojestranske interese v tem globalnem redu , pri opredelitvi teh interesov pa moramo zagotoviti , da bo Rusija spoznala , da sta demokracija in pravna država bistveni za notranji razvoj . 
Zahteva se stopnja zaupnosti ne le v odnosih z nami; država , v kateri ni vladavine prava , ni dobro mesto za naložbe , zato ker ni pravne varnosti . 
Država brez demokracije in vladavine prava dolgoročno ne more zares napredovati v korist svojih državljanov . 
Upajmo , da bomo s pomočjo partnerstva za modernizacijo in drugih zadev uspeli najti skupno in pozitivno pot naprej . 
(DE) Gospod predsednik , gospe in gospodje , omeniti želim dve točki , saj je gospod Swoboda že navedel več točk v imenu naše skupine . 
Rusija je zares na pomembnem razpotju . 
Njeno notranje politično stanje bodo določile decembrske volitve v dumo , kakor tudi vprašanje , kdo bo od leta 2012 naprej v vlogi predsednika nadaljeval z začeto modernizacijo . 
To je mogoče izraziti tudi na pozitiven način . 
Nobene boljše priložnosti ni za krepitev mednarodnega zaupanja v razvoj Rusije . 
Pogoj za to so poštene volitve , poštene možnosti za registracijo in dostop do medijev za kandidate za zagotovitev vsaj enega elementa enakih možnosti . 
Moja druga točka se nanaša na partnerstvo za modernizacijo med EU in Rusijo . 
To odpira nove možnosti za učinkovito sodelovanje . 
Zato ne smemo zamuditi priložnosti za močno podporo Rusije pri tej modernizaciji - ne le z naložbami v modernizacijo gospodarstva , ampak tudi njene družbe . 
Vlade stvari zapisujejo na papir in vsi vemo , da papir prenese vse . 
Državljani pa postanejo zelo nepotrpežljivi , če ne pride do izvedbe tistega , kar piše na papirju . 
Sodelovanje državljanov in vključitev civilne družbe , podjetnikov , raziskovalcev , mladih in umetnikov sta bistvenega pomena za družbo solidarnosti , ki odločitve sprejema sama . 
To modernizacijo lahko uspešno podpremo le , če se lahko ljudje združujejo brez težav , če se drug od drugega učijo in si izmenjujejo izkušnje . 
Zato morata EU in Rusija končno doseči dogovor o skupnih ukrepih , ki jih je treba sprejeti za zagotovitev potovanj brez vizumov in o tem , kako je mogoče to uvesti , da se čim prej dosežejo rezultati . 
Govorimo o ljudeh iz regije Kaliningrad in razmišljamo o olajšavi . 
Pred mesecem dni je ta parlament odločil , da je treba dovoliti vizumsko olajšavo iz kulturnih razlogov . 
Govorimo o tem , ali bi morda morali nameniti posebno pozornost tamkajšnji mladini . 
Vse to so dobri predlogi za to , da se začne žogica kotaliti , niso pa nadomestilo za celovito rešitev . 
Zato pozivam Komisijo , naj poveča dinamiko . 
Vsekakor lahko računate na našo podporo , tudi glede nekaterih bolj obotavljajočih se držav članic . 
(Aplavz)
(DE) Gospa predsednica , komajda si lahko predstavljamo , da odnosi z Rusijo temeljijo na sporazumu iz leta 1994 . 
Od takrat nismo uspeli nič novega rešiti . 
Z Rusijo se menjavata sodelovanje in konfrontacija . 
Kar zadeva sosedstvo , obžalujemo vojno z Gruzijo , pritisk na Ukrajino , priznanje predsednika Lukašenka v Belorusiji in razcep v Republiki Moldaviji zaradi spora v Transnistriji . 
Hkrati pa smo zadovoljni zaradi našega sodelovanja z Rusijo v Varnostnem svetu glede vprašanja Libije ali iranskega jedrskega programa . 
Kar zadeva Rusijo , je nova paradigma partnerstvo za modernizacijo . 
Kaj pa je modernost brez demokracije ? 
Na seznamu prioritet , ki ste ga pravkar podali , komisar Füle , so človekove pravice navedene za kumaricami , pravna država pa za paradižniki . 
Ali je to najboljše , kar lahko na tem področju pričakujemo ? 
Ali od ruske demokratizacije ne pričakujemo nič več ? 
Menim , da moramo kot Parlament pojasniti , da nekaj pričakujemo; na primer poštene volitve - tu je potreben napredek . 
Nekaj pa želim jasno povedati: tak napredek je pogosto mogoče doseči na strokovni ravni . 
Dva vrha na leto sta preveč . 
Imejmo en vrh , kot ga imamo z Ameriko . 
Na strokovnih področjih je dovolj menjave z Rusijo . 
V nasprotnem primeru bomo imeli srečanja na vrhu brez prave vsebine , kar prav tako ne bo dobro . 
(PL) Gospa predsednica , menim , da sta najpomembnejša vidika odnosov z Rusijo energetska politika in človekove pravice . 
Strateški cilj Rusije je , da si podredi posamezne države z vpletanjem vprašanja plina v izvajanje zunanje politike . 
V zadnjih nekaj dneh so ruski organi uporabili izsiljevanje , da so pritiskali na Ukrajino , pri čemer so spremembe cen plina pogojevali s pridružitvijo države ruski carinski uniji ali z združitvijo med družbama Gazprom in Naftogaz . 
Zgornja dejanja dokaj očitno pomenijo konec razgovorov o vzpostavitvi območja proste trgovine EU-Ukrajina . 
Dolgoročni sporazumi o dobavah plina so prav tako način vplivanja na politike držav članic EU . 
Zato moramo pohvaliti stališče Evropske komisije , ki je potrdila , da sporazum , ki ga je sklenila poljska vlada , ni v skladu s pravom EU . 
Cene ruskega plina v srednji Evropi so že dvakrat višje od cen v državah zahodne Evrope . 
Dodaten alarm povzroča rusko diskreditiranje projektov pridobivanja plina iz skrilavcev . 
Problem človekovih pravic je najbolj očiten v zadevi Hodorkovski . 
To vprašanje je nedvomno treba izpostaviti na vrhu zaradi odločbe Evropskega sodišča za človekove pravice o nezakonitosti prijetja in pridržanja ruskega poslovneža . 
Gospa predsednica , komisarja Füleja želim spomniti na zelo cenjeno sporočilo o evropski sosedski politiki; in slišim , gospod komisar , da se v bistvu strinjate , da moramo uporabiti enako načelo tudi za Rusijo , čeprav Rusija ni del vzhodnega sosedstva . 
Toda zahtevati moramo globoko demokracijo , kot ste jo imenovali in si resno prizadevati za podporo civilne družbe v Rusiji . 
Poudariti želim nekaj točk v skupni resoluciji , ki jo bo jutri sprejel Evropski parlament . 
Poudarjamo nujnost ohranjanja tesnih stikov in podpornih programov za razvoj civilne družbe v Rusiji . 
Obvestila bi vas rada , gospod komisar , o zaskrbljujočih poročilih iz Nižnega Novgoroda , kjer se bo skoraj začel vrh . 
Organizacije civilne družbe so me obvestile , da organi pregona izvajajo preventivne ukrepe . 
Prišlo je do poskusov zasliševanja ljudi , ki bi lahko komunicirali s predstavniki EU , kar je popolnoma nesprejemljivo . 
Celo ljudi , ki delujejo na področju pravic otrok , so opozarjali , naj ne gredo v Nižni Novgorod . 
Kreditne kartice glavne lokalne organizatorice dogodka civilne družbe - ki je , mimogrede povedano , nasploh prvič povezan z vrhom EU-Rusija - so bile blokirane (seveda iz tehničnih vzrokov) , registrske tablice njenega avtomobila pa so skrivnostno izginile . 
Gospod komisar , prosim vas , da zagotovite , da bodo dali predstavniki EU priznanje in podporo organizacijam civilne družbe na vrhu v Nižnem Novgorodu . 
V ta namen sem skupaj s kolegom , gospodom Schulzem , podpredsednikom skupnega parlamentarnega odbora EU-Rusija , poslala pismo predsedniku Barrosu , podpredsednici / visoki predstavnici gospe Ashton in predsedniku Van Rompuyu . 
(EL) Gospa predsednica , najprej vam želim veliko uspeha na jutrišnjem vrhu , katerega dnevni red vključuje globalno upravljanje , globalno gospodarstvo , pristop Rusije k STO in mednarodna vprašanja , vključno z dogodki v severni Afriki in na Bližnjem vzhodu . 
Rusija je tretja največja trgovska partnerica EU . 
Izvoz EU v Rusijo znaša 65 , 6 milijarde EUR . 
V skladu z uradnimi statističnimi podatki znaša stopnja rasti ruskega gospodarstva 4 % kljub gospodarski klimi , ta napoved pa bo še dolgo ostala enaka . 
Njen pristop k Svetovni trgovinski organizaciji bo ustvaril številne priložnosti v gospodarskih odnosih med Evropsko unijo in Rusijo . 
Hkrati bo povzročil inovativne spremembe na področju energetike , jedrske energije in mednarodne varnosti . 
(DE) Gospa predsednica , gospod komisar , zavedamo se , da je Rusija pomembna za EU , ne le glede gospodarskih zadev , ampak tudi kot strateška partnerica . 
Prepoved uvoza zelenjave iz EU , ki jo je uvedla Moskva , je nedvomno problematična v pripravah na pogajanja o pristopu Rusije k Svetovni trgovinski organizaciji (STO) in zagotoviti moramo , da Rusija v prihodnosti ne bo prišla v konflikt s pravili STO . 
Problemi pa obstajajo tudi na področju še vedno neizpolnjenega dogovora iz leta 2006 glede letalskih družb EU . 
Napetost v odnosih med EU in Rusijo povečujejo še načrtovani ameriški protiraketni ščiti v Romuniji . 
Če je EU resna glede strategije za izboljšanje odnosov z Rusijo , mora najprej rešiti te probleme in drugič , upoštevati občutljivost v zvezi z zgodovinsko sfero vpliva , ki zagotovo obstaja ali ki obstaja , kar zadeva Rusijo . 
Le na ta način bomo dosegli napredek . 
(PL) Gospa predsednica , partnerstvo med Evropsko unijo in Rusijo zahteva odgovornost , tudi do tretjih držav . 
Komisijo želim opozoriti na točko resolucije , v kateri je naveden poziv Rusiji , naj dobave energetskih virov ne uporabi kot orodja za vplivanje na politike sosedov . 
To se je zgodilo v primeru Ukrajine , ko je gospod Putin , ruski predsednik vlade , na zadnjem srečanju z gospodom Azarovom , ukrajinskim predsednikom vlade , čisto odkrito povedal , da bi ponudili nižje cene in se ponovno pogajali o pogodbi o dobavi plina , če bi se Ukrajina pridružila carinski uniji z Rusijo , Belorusijo in Kazahstanom , kar bi pomenilo opustitev njenih evropskih načrtov in ambicij . 
To ni nič drugega kot izsiljevanje . 
Če se o pogodbi ne bodo ponovno pogajali , lahko dosežejo cene plina na rusko-ukrajinski meji 500 EUR na 1000 m3 . 
Ukrajina že zdaj plačuje za ruski plin najvišje cene v Evropi , čeprav je najbližja do virov tega plina . 
To stanje lahko privede do zelo resne gospodarske in socialne krize v Ukrajini . 
Jasno želim povedati , da ima Evropska unija obveznosti do Ukrajine , glede na to , da se trenutno uspešno pogajamo za vstop države v območje proste trgovine ali oblikovanje takega območja , v bližnji prihodnosti pa bomo z njo sodelovali kot zaveznico Evropske unije . 
Komisijo pozivam , naj čisto jasno zahteva , da Rusija to prakso prekine in popolnoma preneha z njo . 
Gospa predsednica , ta teden bo potekal še en vrh EU-Rusija . 
Od zadnjega vrha so se na svetu zgodile velike spremembe . 
Med njimi najprej omenjam arabske revolucije , proces globoke preobrazbe , ki dejansko vpliva na celotni arabski svet . 
Katastrofa v jedrski elektrarni Fukušima je preoblikovala prihodnost jedrske energije , zlasti glede varnosti . 
Posledice podnebnih sprememb postajajo vse bolj nevarne . 
Osama je mrtev , toda terorizem je živ in njegov cilj so nedolžni ljudje po vsem svetu . 
Seznam dogodkov je dolg , vsi pa se nanašajo na EU in Rusijo , dva sosedna svetovna igralca s pretežno podobnimi ali dopolnjujočimi se dolgoročnimi interesi . 
Te odnose je mogoče razvijati naprej le v primeru , da temeljijo na vzajemnem spoštovanju , odprtosti in preglednosti . 
Morebitni skriti načrti lahko na te odnose škodljivo vplivajo ali jih celo uničijo . 
Evropska unija in Parlament sta bila vedno jasna glede pričakovanj evropskih državljanov . 
V zvezi z naslednjim vrhom želim poudariti štiri vprašanja . 
Prvič , vrh mora prinesti odločilen napredek glede vseh preostalih ovir za pristop Rusije k STO . 
Ta pomemben korak bo zagotovil boljše priložnosti za poslovne skupnosti na obeh straneh in še bolj liberaliziral trgovinske in gospodarske odnose na svetovni ravni . 
Uporaba protekcionističnih ukrepov je neproduktivna in upamo , da ne bodo skriti za pretiranimi grožnjami za zdravje , kar po mojem mnenju predstavlja nedavni primer prepovedi uvoza zelenjave iz EU . 
Upamo , da bo načrt za potovanja brez vizumov , ki je bil najavljen maja , pospešil nadaljnjo vizumsko olajšavo in skrajšal obdobje , do katerega bo vizumski režim med EU in Rusijo v celoti liberaliziran . 
Parlament zato pričakuje , da bodo ruski organi nekatera politično občutljiva vprašanja ustrezno razrešili in da bodo zlasti prenehali izdajati ruske potne liste prebivalcem Južne Osetije in Abhazije . 
Želim si bolj konstruktivnega sodelovanja Rusije v naših prizadevanjih za podporo demokratizaciji , gospodarskemu in socialnemu napredku in stabilnosti v šestih državah vzhodnega partnerstva . 
Zadnji dve leti sta jasno pokazali , da namen te pobude EU ni tekmovanje , ampak sodelovanje z Rusijo , saj je stabilno in samozavestno skupno sosedstvo v interesu tako EU kot Rusije . 
Zato pozivamo Rusijo , naj okrepi prizadevanja za mirno rešitev sporov v Transnistriji in Gornjem Karabahu , regiji , v kateri je stanje vse bolj zaskrbljujoče . 
Na koncu želim povedati , da morata po dogodkih na Japonskem EU in Rusija tesno sodelovati pri prenovi in pripravi višjih standardov varnosti jedrske energije . 
Pričakujemo , da se bodo spoštovali višji standardi ne le za novo zgrajene , ampak že za delujoče jedrske elektrarne . 
Upam , da bo to vprašanje obravnavano v okviru razprav v Nižnem Novgorodu . 
Gospa predsednica , kanadski premier Pierre Trudeau je primerjal skupno mejo z ZDA s spanjem v isti postelji s slonom . 
Naša Unija pa si mora posteljo deliti z medvedom . 
Še naprej moramo poskušati razvijati odnose v okviru štirih skupnih prostorov in na osnovi lanskoletnega partnerstva za modernizacijo . 
Kot je povedal komisar , je prišlo v zadnjih dveh letih do izboljšav . 
Te vključujejo dogovor o plinskem svetovalnem forumu in mehanizem zgodnjega opozarjanja . 
Naslednji pozitiven ukrep bo napredek , dosežen ta mesec pri reševanju transnistrijskega spora . 
Baronica Ashton je prejšnji mesec po sodbi v zadevi Hodorkovski / Lebedev povedala , kar je Evropsko sodišče za človekove pravice ugotovilo ob številnih priložnostih , da sta za resničen napredek potrebna spoštovanje demokracije in človekovih pravic ter stabilen in pošten pravni okvir , česar v Rusiji prepogosto ni . 
Pomagal bi strukturiran civilni dialog; za povečanje zaupanja bi koristilo skupno ukrepanje v boju proti podnebnim spremembam . 
Toda ruskega medveda še vedno boli glava in Komisiji svetujem , naj v Nižni Novgorod nese ne le kozarec medu , ampak tudi veliko mrežo . 
(CS) Gospa predsednica , gospod komisar , zagotovo veste , da je Rusija samozavestna država , Rusi pa samozavesten narod . 
Odnos med EU in Rusijo mora biti resnično in ne hlinjeno partnerstvo . 
Naši odnosi z državami vzhodnega partnerstva so odlični , zato morajo biti odnosi med EU in Rusijo vsaj na enaki ravni . 
Zato sem vesel , da v svojem govoru niste pozabili omeniti pomena odprave vizumov z Rusijo , kajti odnosi med partnerji morajo temeljiti na zaupanju in odprtosti . 
Rusiji moramo jasno in resno povedati , kakšen je časovni okvir za odpravo vizumov in kateri pogoji morajo biti za to izpolnjeni . 
Gospod komisar , zahvaljujem se vam , da ste se pri pripravi skupnega vrha EU-Rusija spomnili vseh pomembnih točk za partnerstvo med EU in Rusijo . 
(NL) Gospa predsednica , naj najprej omenim zelo nujno vprašanje . 
Upam , da bo na tem vrhu EU-Rusija resno obravnavana zelo škodljiva in popolnoma nesorazmerna prepoved uvoza evropske zelenjave . 
Sektor pridelave vrtnin za trg pričakuje odpravo te prepovedi in si zasluži , da se to zgodi . 
Komisar Füle , ali lahko potrdite , da bo delegacija EU v Nižnem Novgorodu storila vse za rešitev tega stanja ? 
To je zelo pomembno vprašanje in doma me o njem zdaj , ko govorim o vrhu EU-Rusija , veliko sprašujejo . 
Nekaj besed želim spregovoriti zlasti o problematičnem pristopu Rusije k STO . 
Še eno kratko vprašanje . 
Gruzija je pri tem dejansko igrala pomembno vlogo . 
Gruzija ima de facto pravico veta . 
Predsednik Sakašvili povečuje tveganje . 
Želi si preglednih meja - v bistvu si želi nazaj Abhazijo in Južno Osetijo - in seveda je na dnevni red dal prepoved uvoza za gruzijska vina in mineralno vodo . 
Rusija pa očitno sploh ne popušča . 
Skratka , ali ni to zadeva , kjer imamo zvezane roke ? 
Videti je , da je tako . 
Poleg tega rusko gospodarstvo , ki temelji predvsem na nafti in plinu , vstopa v STO pravzaprav sploh ne potrebuje . 
(LT) Gospa predsednica , pozivam predstojnike institucij EU , naj ne pozabijo na človekove pravice na vrhu EU-Rusija , ki se začne jutri . 
Jasno je , da je spoštovanje človekovih pravic dragocena osnova , brez katere bi bila strateško partnerstvo in modernizacija odnosov med EU in Rusijo nemogoča . 
Posebna zadeva , ki jo moramo obravnavati , je odločitev moskovskega mestnega sodišča z dne 24 . maja , da zavrže pritožbo Mihaila Hodorkovskega in Platona Lebedeva zoper novo sedemletno kazen . 
Pred našimi očmi poteka v 21 . stoletju sramotno sojenje , sodbe pa se ne pišejo na sodišču . 
To se dogaja v državi , ki jo z EU povezuje tako imenovano strateško partnerstvo . 
Odločitev moskovskega sodišča je ponovno razkrila velike pomanjkljivosti v ruskem sodnem sistemu in podkrepila mnenje , da so v Rusiji kaznovani tisti , ki imajo politične ambicije , njihova mnenja pa ne sovpadajo z mnenji Kremlja . 
Odločitev , ki jo je 31 . maja sprejelo Evropsko sodišče za človekove pravice in kršitve Evropske konvencije o človekovih pravicah , ki se dogajajo v Rusiji , so dejstva , o katerih je prav tako treba razpravljati . 
V Evropskem parlamentu moramo jasno povedati , da se mora ruski predsednik Dimitrij Medvedjev , če želi priti v Evropski parlament , tu pojaviti skupaj z zapornikom vesti , Mihailom Hodorkovskim , kar bo najučinkovitejša strategija in taktika za modernizacijo Rusije . 
Predsednik Medvedjev in zapornik vesti , Mihail Hodorkovski , skupaj v Evropskem parlamentu - to bi bil prizor , vreden ne le pozornosti svetovnih medijev , ampak tudi iskrena podpora demokratični družbi . 
(LT) Gospa predsednica , ta vrh je poseben , ker poteka v kontekstu bližnjih volitev v Rusiji . 
Pričakujemo , da bo Bruselj Rusiji dal jasen signal glede volitev , ki morajo spoštovati demokratične standarde za zagotovitev različnosti mnenj v dumi . 
Po tragediji v Fukušimi je vprašanje jedrske varnosti posebej pomembno . 
Z zadovoljstvom sem prisluhnil članu Komisije , ki je povedal , da bo to vprašanje sproženo na vrhu in podan poziv po najvišjih mednarodnih varnostnih standardih v že delujočih in načrtovanih jedrskih elektrarnah tako v Rusiji kot v Evropski uniji . 
Mislim , da bi bilo treba obravnavati tudi odnose EU in Rusije z Belorusijo . 
Zbližanje stališč bi pripomoglo k odpiranju vrat zaporov za tiste , ki so bili nedavno kandidati za beloruske volitve in bi zaustavilo očitne kršitve človekovih pravic . 
Zelo podpiram tiste kolege poslance , ki so povedali , da je treba spremeniti besede v dejanja na področju vizumske olajšave in to ne zgolj z Rusijo , ampak vsemi vzhodnimi sosedami Evropske unije . 
Ob prevzemu predsedovanja EU je Poljska našla poti do bolj plodnega dialoga z Rusijo , tako da lahko pričakujemo v naslednjih šestih mesecih izvajanje konkretnih ukrepov v odnosih med EU in Rusijo . 
(PL) Naše največje pomanjkljivosti v odnosih med EU in Rusijo so nedoslednost , šibkost in pomanjkanje zaupanja v lastno moč . 
V zvezi s tem je vprašanje Severnega toka tipično . 
Najprej v Lizbonski pogodbi navedemo energetsko solidarnost kot eno od vodilnih načel , nato pa se EU strinja s projektom Severnega toka , ki je škodljiv za Poljsko in druge nove države članice v geopolitičnem smislu . 
Zato moramo pri obravnavanju vsakega od teh vprašanj na prihodnjem dnevnem redu vztrajati pri svojem mnenju , kot je poudaril komisar . 
Rusija mora glede STO spoštovati nekatera pravila . 
Preden sploh začno sanjati o članstvu v STO , morajo na svoj trg dovoliti vstop gruzijskemu vinu . 
V zvezi z vizumi je Rusiji treba povedati , da bo vizumski režim najprej liberaliziran za države , ki sodelujejo v vzhodnem partnerstvu in šele nato za Rusijo . 
Kaliningrajska oblast je lahko izjema , ki potrjuje pravilo . 
Glede energetskega sektorja je Rusiji treba povedati , da nasprotujemo nenehnemu izsiljevanju Ukrajine in ukrepom , ki so jih sprejele vplivne ruske agencije v poskusu omalovaževanja pridobivanja plina iz skrilavcev na Poljskem in v Evropi . 
To je odlična priložnost , da se osvobodimo odvisnosti od Rusije . 
Gospa predsednica , Rusija je razglasila program modernizacije , nekateri opazovalci pa govorijo o novi perestrojki . 
Na žalost pa pravega napredka še ni . 
Analitiki sklepajo , da je prednostna naloga sedanjih ruskih elit ohraniti sedanji sistem in poskušati preprečiti , da zunanji odnosi ne bi imeli nobenega vpliva na stanje doma . 
Zato mora EU jasno izpostaviti eno vprašanje . 
Uspeh partnerstva za modernizacijo bo odvisen od pripravljenosti ruske vlade in možnosti zagotovitve neodvisnega sodstva ter izvajanja osnovnih načel pravne države , preglednosti in vzajemnosti . 
Če EU tega bistvenega vprašanja ne bo rešila na načelni ravni , je skoraj nemogoče pričakovati napredek . 
V časopisu International Herald Tribune danes piše: " Rusija ne more imeti modernega gospodarstva , dokler ne bo resnično pravna država " . 
Prizorišče vrha bo Nižni Novgorod , v sovjetskih časih Gorki , kjer je veliko let v pregnanstvu živel sovjetski disident Andrej Saharov . 
Pozivam Komisijo in naše pogajalce , naj sledijo duhu Andreja Saharova in se spomnijo sporočila dobitnika nagrade Saharov , Sergeja Kovaleva , v tej polkrožni dvorani pred dvema letoma . 
In končno mora EU spodbujati Rusijo in ji pomagati , da se sooči s svojo totalitarno zapuščino . 
Po dvajsetih letih mora celo gospod Medvedjev priznati , da ni mogoče ignorirati grozovite in kriminalne zapuščine ruske oblasti . 
Spomnim se besed našega kolega , gospoda Swobode , ki je včeraj pozval k temeljitemu pojasnjevanju ruske zgodovine , zlasti grozodejstev v Stalinovem obdobju . 
Rusiji lahko pomagamo , da razčisti s svojo preteklostjo . 
(SK) Gospa predsednica , gospod Komisar , gospe in gospodje , Rusija še vedno zahteva dvostranski pristop: na eni strani jasne zahteve za izpolnjevanje demokratičnih načel , hkrati pa zavrnitev Busheve ostre protiruske politike . 
Rusija zagotovo nima pravice do območja vpliva . 
Vse nekdanje sovjetske republike imajo pravico do svobodne odločitve o tem , kam želijo pripadati . 
Ima pa pravico do varstva in mednarodne varnosti . 
Tak občutek varnosti bi zagotovo liberaliziral notranje stanje v Rusiji . 
Rusijo je treba potegniti v svetovno politiko na strani Evrope , tako da se Rusija lahko počuti kot dobrodošla partnerica pri ustvarjanju mednarodnega in demokratičnega reda . 
Partnerstvo za modernizacijo mora izpolniti ne le zamisli ruske vlade o državnem monopolu , ampak mora ustvariti svobodno industrijsko in znanstveno dejavnost , kot je povedal gospod Fleckenstein v svoji tukajšnji analizi . 
Če bi na tem področju sprejeli drugačen pristop do Rusije , bi lahko gojili skrito upanje , da bo demokratičen proces v Rusiji liberaliziran v veliko večjem obsegu , to gotovost in zaupanje pa je mogoče nato vključiti v evropsko politiko . 
Stiskam pesti , da bodo skorajšnji razgovori pripeljali do tega . 
(PL) Gospa predsednica , na predvečer vrha EU-Rusija in v okviru pogajanj o novem sporazumu o partnerstvu in sodelovanju je za EU pomembno ne le enotno nastopati , ampak Rusiji tudi v praksi pokazati svojo enotnost in solidarnost . 
Energetska solidarnost je zapisana v Lizbonski pogodbi , vendar Rusija tega načela ne sprejema , pri čemer je projekt Severni tok očiten primer za ta odnos . 
Ne smemo se strinjati s poskusi osamitve nekaterih novih držav članic EU s pomočjo energetskega sektorja kot razloga za razkol , kar mora biti jasno poudarjeno na vrhu . 
Prav tako pričakujemo potrditev evropskih ambicij Gruzije , Moldavije in Ukrajine in poziv Rusiji , naj preneha z izvajanjem političnega pritiska nad temi državami . 
Ne smemo pozabiti tudi , da je Rusija edinstvena demokracija z zelo visoko stopnjo korupcije . 
(LV) Gospa predsednica , nov sporazum o partnerstvu med Evropsko unijo in Rusijo mora biti konkreten in pravno zavezujoč na vseh področjih sodelovanja . 
To je upravičena zahteva , ker ne moremo dovoliti , da bi bil sporazum le zbirka splošnih fraz . 
Evropska unija in Rusija sta odvisni druga od druge . 
Evropski trg ni nič manj pomemben za Rusijo , kot je ruski plin za nas in ruski načrti za modernizacijo so neposredno odvisni od naše tehnologije in znanja . 
Zato mora biti naše sodelovanje tesno povezano z izboljšavami na področjih človekovih pravic in pravne države . 
Evropska unija je največja trgovska partnerica Rusije in glavna vlagateljica; zato mora novi sporazum vsebovati pravno zavezujoče pogoje glede naložb . 
Treba je vztrajati na odpravi enostranskih in nerazumnih trgovinskih ovir . 
To se nanaša na carinsko unijo Rusija - Kazahstan - Belorusija in na trenutni embargo na zelenjavo iz Evropske unije . 
Rusiji ne sme biti dovoljeno , da bi še naprej uporabljala energetsko politiko za izvajanje svojih geopolitičnih interesov z diskriminacijo nekaterih držav članic na področju cen plina . 
Gospod komisar , pri nadaljnjih prizadevanjih za območje brez vizumov z Rusijo si moramo prizadevati za vzpostavitev območja brez vizumov s preostalimi državami vzhodnega partnerstva . 
Na vrhu moramo ponovno poudariti , da sporazum o Gruziji , ki obsega šest točk , še vedno ni uresničen . 
Glede na to , da bodo kmalu parlamentarne in predsedniške volitve , je treba odpraviti omejitve , uvedene za opozicijo glede registracije za volitve in pojavljanja v množičnih medijih . 
Potrdili smo že našo pripravljenost prisostvovati v vseh fazah postopka volitev , vendar mora Rusija pokazati , da je pripravljena sprejeti dolgoročne opazovalce in dejansko izpeljati poštene volitve . 
Na koncu želim poudariti , da te kritične pripombe niso nikakor usmerjene proti Rusiji ali njenim ljudem , ampak ravno nasprotno - usmerjene so proti sedanji vladi , zato da se izboljša stanje v Rusiji in da naše sodelovanje postane plodnejše . 
(RO) Gospa predsednica , globalno segrevanje , trgovanje z mamili , neširjenje orožja in varnost preskrbe z energijo so skupni izzivi , ki potrebuje globalne rešitve . 
Zato moramo z Rusijo vzpostaviti trdno partnerstvo , temelječe na vzajemnem zaupanju . 
Pozdravljam obnovitev pogajanj za ambiciozen nov sporazum o partnerstvu kot poizkusu za premagovanje preteklih napetosti . 
Mislim , da mora Evropska unija podpirati Rusijo pri njenih prizadevanjih za vstop v STO , kajti to bo pospešilo trgovinske in gospodarske odnose med obema partnericama in spodbudilo naložbe . 
Visoka predstavnica mora na jutrišnjem vrhu prav tako pozvati Rusijo , naj ratificira energetsko listino , saj med Evropsko unijo in Rusijo ne more biti pravega sodelovanja na področju energije brez spoštovanja načel preglednosti , vzajemnosti , konkurenčnosti in nediskriminacije . 
(PL) Gospa predsednica , gospod Komisar , pričakujem , da bo modernizacija eno od vprašanj , obravnavanih na vrhu . 
Rad bi vas spomnil , da modernizacija Rusije ni le stvar gospodarskih ali energetskih vprašanj , ampak tudi stvar politične modernizacije in odnosov med oblastjo in družbo . 
Prosim vas , da sprožite to vprašanje . 
To vključuje tudi odnose med Rusijo in njenimi sosedami ter " območje vpliva " Rusije . 
Odnose z Ukrajino vodite tako zelo uspešno , zato vas pozivam , da jasno poveste , da bo pridružitveni sporazum med Evropsko unijo in Ukrajino koristen tudi za Rusijo in da smo zelo zaskrbljeni zaradi pojavov izredno močnega političnega pritiska , ki se izvaja nad Ukrajino na predvečer zaključka pogajanj , ko so ta pogajanja v zaključnih fazah . 
Prosim vas , da v našem imenu to jasno poveste Rusiji . 
To so zelo pomembni dejavniki , ki prispevajo k vzajemnemu zaupanju med institucijami Evropske unije in državami članicami na eni in Rusijo na drugi strani . 
(DE) Gospa predsednica , naj naprej povem , da sem s presenečenjem poslušal gospoda Mölzerja , ki je dobro podkovan v zgodovini , da v Evropi obstajajo območja ruskega vpliva in da to vključuje dele Evropske unije , na primer Romunijo . 
Dnevi pakta Hitler-Stalin so že zdavnaj mimo in v demokratičnem svetu moramo izvajati neke vrste Monrojevo doktrino; z drugimi besedami , o usodi in politikah Evrope odločajo Evropejci . 
To ne pomeni , da ne želimo politike dobrega sosedstva in dialoga . 
Nižni Novgorod - prizorišče našega srečanja - mora služiti tudi kot opozorilo , ker nas spomni na znano zgodbo trgovcev iz Nižnega Novgoroda , ki so mislili , da si lahko kupijo svobodo in varnost , nato pa so jih obesili . 
Zavedati se moramo , da varnosti ne moremo kupiti z denarjem ali s prikrivanjem resničnosti; doseči jo je mogoče le z iskrenim partnerstvom . 
Potrebujemo skupno zunanjo in varnostno politiko . 
Potrebujemo energetsko neodvisnost in varnost preskrbe z energijo ter manj odvisnosti od ruske energetske politike , ki se še vedno uporablja za zunanjepolitične namene . 
Tudi o človekovih pravicah je treba jasno spregovoriti . 
Tu si kompromisa ne moremo privoščiti . 
V zvezi z Mihailom Hodorkovskim in Platonom Lebedevom želim povedati , da ju je treba izpustiti - ali pa bo nad državniškim obiskom ruskega predsednika v Evropskem parlamentu visel velik oblak . 
Želimo si partnerstva z Rusijo , v kateri poteka postopek demokratizacije , vendar se mora Rusija demokratizirati - zares in ne le v naših pobožnih željah . 
Zato ima gospod Swoboda prav: naslednje volitve bodo odločilne . 
Takrat bomo videli , ali je naše partnerstvo z ruskimi ljudmi - ki so nam zelo dragi - mogoče razširiti na resnično partnerstvo z rusko državo . 
(FI) Gospa predsednica , kot je povedal tudi gospod Posselt , Evropa potrebuje Rusijo , ta pa potrebuje Evropo . 
Sodelovanje med Evropo in Rusijo je pomembno za krepitev politične , družbene in gospodarske stabilnosti ne samo v Evropi , ampak po vsem svetu . 
Na žalost sporazum o partnerstvu in sodelovanju med EU in Rusijo ne izpolnjuje današnjih potreb po sodelovanju . 
Strateško partnerstvo moramo približati , poglobiti in razširiti . 
Vsi prihodnji odnosi med EU in Rusijo pa morajo temeljiti na zavzemanju za mir in varnost ter podpori demokratičnih vrednot in gospodarske svobode . 
Partnerstvo za modernizacijo je treba poglobiti in bolj osredotočiti , kajti zgolj političen dialog med diplomati enostavno ne zadošča . 
Storiti moramo vse , kar je v naši moči , da omogočimo ljudem lažje izvajati in povečati sodelovanje na področjih znanosti , umetnosti , kulture , izobraževanja in podjetništva . 
(PL) Gospa predsednica , na vrhu EU-Rusija bo nedvomno obravnavanih veliko vprašanj , toda eno najpomembnejših bo predvidoma vprašanje varnosti preskrbe z energijo . 
Rusija že več mesecev izvaja zelo intenzivno kampanjo , da bi pridobila za svojo plinsko infrastrukturo izjeme od pravil , določenih v tretjem energetskem svežnju ali drugače povedano , pravil naše protimonopolne zakonodaje , ki prepoveduje istočasen in vzporeden nadzor nad energetskimi viri in prenosnimi omrežji . 
Gospod Šmatko , ruski minister za energetiko , gospod Kramer , izvršni direktor projekta Južni tok in gospod Miller , glavni izvršni direktor družbe Gazprom , so v zvezi s to zadevo obiskali Bruselj . 
To je velika kampanja . 
Stališče Evropske unije o tej zadevi je treba Rusiji zelo jasno predstaviti , in sicer , da Rusiji ne nameravamo dati znižanih tarif; za nas je pomembno , da plinski trg v srednji Evropi postane bolj konkurenčen in manj monopoliziran . 
Gospod komisar , prosim vas , da nam jasno poveste , ali je Evropska komisija pripravljena na vrhu podati izjave glede tega . 
(PL) Gospa predsednica , v obdobju pred bližnjim vrhom lahko zares rečemo , da Evropska unija nima ene skladne strategije glede Rusije in da lahko sedanja politika pragmatičnega sodelovanja , ki temelji na strategiji majhnih korakov , zelo hitro razpade v vsaki naslednji krizi , tako kot leta 2008 med vojno z Gruzijo ali leta 2009 po prekinitvi dobav plina . 
V zvezi s tem zadnjim dogodkom je zelo pomembno poudariti opredelitev besede " diverzifikacija " , ki je v Evropi pogosto sinonim za izgradnjo velikega števila različnih plinovodov iz Rusije . 
Diverzifikacija na primer pomeni izgradnjo plinovodov Južnega in Severnega toka . 
Evropska unija se mora medtem osredotočiti na zagotavljanje dobav plina iz neruskih virov: več mora storiti za promocijo plinovoda Nabucco iz Azerbajdžana in več vlagati v plinske terminale ter raziskave pridobivanja plina iz skrilavcev . 
Zelo pomembno je tudi , da se še naprej izvaja pritisk na ruske organe na različnih ravneh za izboljšanje stanja na področju človekovih pravic v Rusiji . 
Poleg razprave v okviru vrha EU-Rusija moramo zagotoviti močno pospešitev posvetovanj , ki potekajo dvakrat letno s predstavniki Evropske unije in diplomati z ruskega zunanjega ministrstva . 
(PL) Gospa predsednica , mislim , da je treba povedati ruskim oblastem , da od njih pričakujemo odgovorno vedenje . 
Rusija je potencialno zelo pomembna partnerica za Evropsko unijo , ko govorimo o iskanju rešitve za nekatere zamrznjene konflikte v Evropi , ki ostajajo nerešeni . 
Ruskim oblastem je treba povedati , da morajo prenehati podpirati transnistrijske separatiste ne glede na to , da so zelenjava in plin pomembni , da od njih pričakujemo prenehanje dobav orožja Azerbajdžanu in Armeniji , ker to predstavlja veliko nevarnost za to regijo in da prav tako pričakujemo , da bo Rusija izpolnila svoje obveznosti iz sporazuma o Gruziji , sklenjenega leta 2008 . 
Pričakujemo , da se bodo ruski vojaki umaknili iz Abhazije in Južne Osetije in da bo Rusija spoštovala pravico Gruzije , da o svoji prihodnosti sama razmisli in se odloči . 
(PL) Gospa predsednica , čeprav se strinjam z mnenjem gospoda Liska o Gruziji , pri čemer ne smemo pozabiti , kar so številni poslanci Evropskega parlamenta povedali o Ukrajini , se mi zdi , da moramo na jutrišnjem vrhu nameniti nekaj - ali veliko besed - Belorusiji . 
Želim vas spomniti , da se več mesecev ukvarjamo s tamkajšnjo globoko politično in vsaj nekaj mesecev tudi z resno gospodarsko krizo . 
Ukvarjamo se tudi s položajem , v katerem Rusija izvaja pritisk nad Belorusijo , verjetno veliko bolj silovito in učinkovito kot nad Ukrajino . 
Rusija poskuša z izkoriščanjem dramatičnega stanja , v katerem se je znašlo belorusko gospodarstvo , dejansko prevzeti celotno gospodarstvo oziroma strateške sektorje gospodarstva . 
Imam eno prošnjo . 
Če se bo Rusija odločila , da bo zagotovila pomoč in vemo , da se je odločila dati pomoč Belorusiji , mora Evropska unija zagotoviti , da bo Rusija to pomoč pogojevala s spoštovanjem človekovih pravic . 
To so skupne vrednote , ki si jih očitno delimo z Rusijo , kar Rusi pogosto ponavljajo , zato nam morajo pomagati pri uveljavljanju teh vrednot v Belorusiji . 
S financiranjem Lukašenkovega režima prevzemamo odgovornost zanj . 
(SK) Gospa predsednica , vedno moramo obravnavati številna problematična vprašanja za pogajanja z Rusijo , kot so standard državljanskih pravic , nesmiselna prepoved uvoza zelenjave iz EU , protiraketni ščit , nameščen v EU ali problematično vpletanje Rusije v številne nekdanje sovjetske republike . 
Ne pravim , da bi se morali izogibati razpravi o teh težavnih temah , sem pa prepričan , da se ne bi smeli omejevati z njimi . 
Iskati moramo nove zamisli za vzajemno koristno sodelovanje . 
Evropski proizvajalci potrebujejo nove priložnosti za prodajo svojih izdelkov . 
Rusija je ogromno trgovinsko območje , kjer kupna moč nenehno narašča . 
Zato je treba delovati bolj intenzivno za odpravo ovir , ki zavirajo trgovinsko sodelovanje in za skupno podporo projektov , kot so podaljšanje širokotirne železniške proge od Tihega ocena do osrčja EU . 
Projekti te vrste lahko ustvarijo nove impulze za sodelovanje , čigar izvajanje bo prineslo koristi ne le za Evropo , ampak tudi za Ukrajino , Rusijo in številne azijske države . 
(PL) Gospa predsednica , med Evropsko unijo in Rusijo potekajo razgovori o prihodnosti energetskega sektorja , vendar pa kot razumem , se trenutno ustanavlja nova skupina , ki bo razpravljala o tretjem energetskem svežnju glede varnosti oskrbe s plinom . 
Komisarja Füleja in Oettingerja pozivam , naj posredujeta informacije Evropskemu parlamentu o napredku razgovorov in rezultatu pogajanj te skupine . 
Želeli bi tudi seznam članov pogajalske skupine . 
Od predstavnika ruskega energetskega koncerna sem izvedela , da bo družba sodelovala v teh pogajanjih . 
Ali to drži in ali bodo predstavniki velikih družb sodelovali v pogajanjih na ruski strani . 
Skladnost s konkurenčnim pravom na področju energetike , brez dodeljevanja izjem , je tudi zelo pomembna zadeva za Evropski parlament . 
Med nedavnimi predstavitvami naložbenih načrtov za Južni tok je bilo očitno , da želita Rusija in Gazprom privilegije in poseben status . 
S tem se ne moremo strinjati . 
Gospa predsednica , resolucija Parlamenta se mi zdi kot roka , ki jo Evropa podaja današnji Rusiji , ki kljub svojemu neutemeljenemu ponosu in podedovani aroganci potrebuje zares prijateljske nasvete in načrt aktivnosti . 
Posvetovanja o človekovih pravicah , v okviru katerih poteka svetovanje predsedniku Medvedjevu , pozivajo k temeljiti prenovi nacionalne hiše od kleti do strehe , zato naš parlament ne prihaja s praznim popuščanjem , ampak konstruktivnim sodelovanjem . 
Največja možnost za to je , da bo Rusija odprta in si bo prizadevala za izgradnjo odprte družbe , namesto takšne , ki je zaprta in obrnjena v stalinizem . 
Na žalost pritisk Rusije na druge države G8 , naj sprejmejo zasedena ozemlja Gruzije v sistem STO na strani Rusije , ne izpričuje njihove resnično dobre volje . 
Če je res , da se je Zahod s tem strinjal , je na žalost pokazal šibkost neposredno pred vrhom v Nižnem Novgorodu . 
(DE) Gospa predsednica , Rusija je nedvomno pomembna partnerica za Evropsko unijo , a zelo težavna . 
Vstop v Svetovno trgovinsko organizacijo (STO) je za Rusijo zagotovo zelo pomemben . 
Toda izrecno pozivam k demokratičnemu procesu na politični ravni in na ravni civilne družbe . 
Ključnega pomena je spoštovanje in upoštevanje človekovih pravic . 
(RO) Gospa predsednica , vrh EU-Rusija poteka v kontekstu regionalnih dogodkov , ki vplivajo na to partnerstvo . 
Reforma evropske sosedske politike lahko pripomore k rešitvi spora v Transnistriji . 
Rusija je pokazala interes za oblikovanje skupnega političnega odbora . 
Toda o sestavi in roku za ustanovitev tega organa se je treba še posvetovati . 
Prehrambna kriza , s katero se trenutno ukvarja Evropa , je trgovino z Rusijo zaustavila . 
To stanje lahko izboljšajo nova pogajanja o sedanjih sanitarnih predpisih . 
Članstvo Rusije v STO bo imelo dolgoročen vpliv na gospodarske odnose z EU . 
Zaradi tega je treba spremeniti vse zadevne sporazume . 
Druga aktualna tema je energetsko vprašanje zaradi izvajanja projekta AGRI . 
Ta ponuja alternativen vir poleg tistega , ki ga zagotavlja projekt Nabucco . 
Gospa predsednica , dobro je , da si Evropska unija prizadeva za čim boljše odnose z vsemi sosedami in vsemi državami po svetu . 
Včasih je to težko - mislim , da še zlasti z Rusijo , ki ima zelo razgibano zgodovino . 
Tudi po padcu železne zavese pred več kot dvajsetimi leti njenega odnosa do nekaterih držav , predvsem sosed , kot je Gruzija , ni mogoče občudovati . 
Vsa pogajanja z Rusijo je treba podpreti s priznanjem pomembnih vrednot spoštovanja človekovih pravic in sosedov . 
Vendar pa ne nudijo veliko priložnosti za spopadanje z globalnimi vprašanji , kot so podnebne spremembe in seveda priložnosti za razvoj naših gospodarstev . 
Rusija je država v vzponu in v razvoju v smislu bogastva . 
Če so podatki pravilni , dolgoročno obstajajo velike priložnosti za Evropsko unijo in Rusijo . 
član Komisije . - Gospa predsednica , današnja izmenjava stališč je bila zares zelo koristna , saj je dala piko na i v naših pripravah na vrh in prepričani ste lahko , da bom posredoval ključna sporočila visoki predstavnici in podpredsednici gospe Ashton , ki bo obvestila predsednika in komisarja Karla De Guchta . 
Številni ste pozivali k nadaljevanju sodelovanja z Rusijo , nadaljnjemu razvijanju sodelovanja in usklajevanju z Rusko federacijo , slišal pa sem tudi pozive za več demokracije in manj korupcije . 
Slišal sem tudi poziv , da naj ne bo nadlegovanja , o katerem so poročali v Nižnem Novgorodu , čeprav spoštujem vlogo Ruske federacije pri zagotavljanju varnosti na vrhu . 
Videli smo , da imamo podobna stališča glede številnih tem . 
Strinjamo se o ključnem pomenu naših odnosov z Rusijo , dvostranskih in večstranskih , regionalnih ali globalnih . 
Strinjamo se , da gre za večstranski odnos , v katerem so gospodarska , socialna in okoljska vprašanja , človekove pravice in pravna država , varnostni vidiki in politično sodelovanje izrednega pomena . 
Rešitve vseh odprtih vprašanj na tem vrhu ne moremo pričakovati - da , tudi vprašanje zelenjave bomo sprožili . 
Vendar pa mora biti naš cilj , da dosežemo znaten napredek na številnih področjih . 
Dovolite mi , da podam komentar o nekaterih od teh področij . 
Prvič: Volitve . 
Ruski organi se dobro zavedajo , da bo Evropska unija zelo pazljivo spremljala volilne postopke leta 2011 in 2012 . 
Če bodo kakšne nepravilnosti na prihodnjih volitvah , bo treba ta vprašanja razrešiti . 
Prav sedaj pozivamo Rusijo , naj spoštuje obveznosti , ki jih je prevzela v okviru Sveta Evrope , Združenih narodov in OVSE glede svobodnih in poštenih volitev in dobro sodeluje z uradom ODIHR za zagotavljanje ustreznega spremljanja . 
Posebno pozornost bomo namenili vprašanju registracije novih strank in dostopa do volilnega procesa . 
Drugič: Seznanil sem se z zaskrbljenostjo Parlamenta glede stanja na področju človekovih pravic v Rusiji; z večino se strinjamo in o teh vprašanjih bo tekel na vrhu pogovor z ruskim predsednikom . 
Glavni forum za obravnavanje vprašanj človekovih pravic in pravne države so posvetovanja o človekovih pravicah med Evropsko unijo in Rusijo . 
To je pomemben instrument in v celoti je treba izkoristiti njegov potencial . 
Na žalost se to še ne dogaja in zato bo Evropska unija poudarila nujnost odkritega in koristnega dialoga , za katerega je potreben pregled načinov posvetovanj . 
Tretjič: Partnerstvo za modernizacijo . 
Popolnoma se strinjam s cenjenimi poslanci , da mora biti partnerstvo za modernizacijo široko zastavljeno . 
V Nižnem Novgorodu bodo koordinatorji predstavili drugo programsko poročilo o izvajanju partnerstva in kot boste videli , je pravna država v samem središču te pobude in na tem področju imamo konkretne projekte . 
Četrtič: Rusija je soseda naših sosed in mislim , da bi bil Nižni Novgorod odlična priložnost za sklicevanje na nedavno sprejet dokument o reviziji evropske sosedske politike in s sklicevanjem na ta dokument omogočiti , da bomo pregledni v naši politiki do sosedov , ki si jih delimo z Rusijo . 
To je priložnost - med drugim tudi zaradi te preglednosti - da povemo , da je skrb za blaginjo skupnih sosedov proces , koristen za vse udeležence . 
Mislim , da bo to zaradi nekaterih novih zamisli iz revizije evropske sosedske politike dobra priložnost , da spregovorimo o krepitvi sodelovanja pri reševanju dolgotrajnih sporov v našem sosedstvu . 
Petič: Na vrhu bo obravnavano vprašanje sodelovanja na področju energetike . 
Potrebujemo pregledne , poštene in konkurenčne odnose na področju energetike in ruskemu predsedniku bomo podali naše pomisleke . 
Kot sem povedal v svojih uvodnih pripombah , bomo poudarili nujnost nadaljnjih reform v ruskem sektorju električne energije in plina za zagotavljanja enakih pogojev . 
Gospa predsednica , cenjeni poslanci , Evropska unija in Rusija sta partnerici . 
Partnerji se morajo pogosto pogovarjati in poskušati doseči soglasje , kjer je mogoče , brez obotavljanja pa morajo odkrito obravnavati tudi bolj problematične vidike . 
Danes smo govorili o nekaterih od teh problematičnih vidikov . 
Na vrhu jih je treba obravnavati in če je le mogoče , poiskati rešitve ali vsaj izboljšave . 
Omenil sem že revizijo evropske sosedske politike . 
Trdno sem prepričan , da je ena od dodanih vrednosti te revidirane sosedske politike dejstvo , da splošno veljavne vrednote in načela , ki se tam odražajo , ne veljajo samo za majhne in srednje velike sosednje države . 
Prejela sem šest predlogov resolucij , ki so vloženi na podlagi člena 110(2) Poslovnika . 
Razprava je zaključena . 
Glasovanje bo potekalo jutri (9 . junija 2011) . 
Pisne izjave (člen 149)
Zadovoljen sem , da sem eden od tistih , ki so to resolucijo podpisali , kar ponovno potrjuje pomen spoštovanja demokracije in človekovih pravic v odnosih med Evropsko unijo in Rusijo . 
Mislim , da je pri dialogu med Rusijo in EU o človekovih pravicah , ki je najprej potekal in se nato nadaljeval s srečanji na vrhu , potreben sistematičen in odkrit pristop , kadar se ne spoštujejo standardi za pošteno sojenje oziroma se preganjajo aktivisti za človekove pravice ali novinarji in se jim preprečuje opravljanje dela . 
Poleg tega je treba uvesti jasna referenčna merila glede ruskega izpolnjevanja demokratičnih standardov , kar bo pripomoglo k poglobitvi odnosov z EU . 
Na koncu ne smemo pozabiti na podporo , ki jo je treba zagotavljati v razvijajoči se civilni družbi kot jamstvu za demokracijo , v kateri ne bodo pomembni le postopki , ampak bo zares tudi vključujoča . 
Sudan in Južni Sudan (vloženi predlogi resolucij): glej zapisnik
Dnevni red naslednje seje:
Sestava odborov: glej zapisnik
Zaključek seje
Otvoritev seje
Sklepi o nekaterih dokumentih: glej zapisnik
1 . 
Sudan in Južni Sudan (
3 . 
Zavajajoči poslovni imeniki (
Popravki in namere glasovanja: glej zapisnik
Sprejetje zapisnika predhodne seje: gl . zapisnik
Razprave o primerih kršitev človekovih pravic , demokracije in načela pravne države
1 . 
Madagaskar (
3 . 
Ukrajina: primer Julije Timošenko in drugih članov nekdanje vlade (
Čas glasovanja
The next item is the vote . 
(For the results and other details on the vote: see Minutes)
Popravki in namere glasovanja: glej zapisnik
Predložitev dokumentov: glej zapisnik
Pisne izjave , zabeležene v registru (člen 123 poslovnika): gl . zapisnik
Posredovanje besedil , sprejetih na tej seji: glej zapisnik
Datum naslednjih sej: gl . zapisnik
Prekinitev zasedanja
Nadaljevanje zasedanja
Razglašam , da se zasedanje Evropskega parlamenta , ki je bilo prekinjeno v četrtek , 9 . junija 2011 , nadaljuje . 
Sprejetje zapisnika predhodne seje: glej zapisnik
Dobrodošlica
Z veseljem pozdravljam delegacijo štirih članov parlamentarnega odbora Sejšelov za zunanje zadeve in dveh višjih uradnikov parlamenta , ki ji vodi njihov predsednik , gospod William . 
Delegacija je ta teden tukaj v Evropskem parlamentu , da bi sodelovala na štiridnevnem študijskem obisku , ki ga organizira Urad za spodbujanje parlamentarne demokracije . 
Upamo , gospe in gospodje , da bo vaš obisk ploden , in vemo , da boste z zanimanjem sledili poročilu gospoda Cadeca o sporazumu o partnerstvu v ribiškem sektorju med Evropsko unijo in Sejšeli , o katerem bomo glasovali jutri . 
Prosimo le , da ob svojem naslednjem obisku prinesete v Bruselj nekaj sonca . 
Sestava odborov: glej zapisnik
Razlaga Poslovnika: gl . zapisnik
Brezpredmetne pisne izjave: gl . zapisnik
Pisna izjava (vložitev): gl . zapisnik
Prerazporeditev sredstev: glej zapisnik
Nadaljnje obravnavanje stališč in resolucij Parlamenta: glej zapisnik
Predložitev dokumentov: glej zapisnik
Razpored dela
Gospa Oomen-Ruijten je prosila za besedo . 
Gospod predsednik , na zadnjem delnem zasedanju smo razpravljali o Rusiji . 
Takrat smo sporočili predsedniku Komisije in predsedujočemu Svetu , naj razpravljajo o ruskih volitvah . 
Zdaj smo bili obveščeni , da je bila eni stranki v Rusiji zavrnjena registracija . 
Po drugi strani pa nas je Organizacija za varnost in sodelovanje v Evropi (OVSE) obvestila , da lahko pošljejo opazovalce , ki bodo bdeli nad volitvami . 
Čim hitreje bi želeli prejeti izjavo o stanju v Rusiji . 
Prav tako želimo o tem imeti razpravo . 
Mislim , da bi bilo to primerno . 
v imenu skupine S&D . - (DE) Gospod predsednik , rad bi podprl to pobudo . 
Vendar je odvisno od konference predsednikov , da nam na julijskem delnem zasedanju v znak politične volje dovolijo kratko izjavo in razpravo o tej zadevi , ko bo tam tudi visoka predstavnica . 
Zdaj o tem ne razpravljamo . 
Zabeležili bomo to zahtevo in jo podali ustreznim telesom . 
Zdaj bomo prešli na razpored dela . 
Razdeljena je bila zadnja različica osnutka dnevnega reda , kot je bil pripravljen na konferenci predsednikov na njihovem zasedanju 9 . junija 2011 , v skladu s členoma 137 in 138 Poslovnika . 
Po posvetovanju s političnimi skupinami bi rad predložil Parlamentu naslednje predlagane spremembe zadnje različice osnutka dnevnega reda:
Četrtek , 23 . junij 2011:
1 . 
Glasovanje o poročilu gospoda Kastlerja o evropskem letu aktivnega staranja (2012) je preloženo na julijsko delno zasedanje . 
2 . 
Poročilo gospoda Tatarelle o traktorjih , danih na trg v okviru sistema prožnosti , bo vključeno neposredno v glasovanje . 
Rok za vložitev predlogov sprememb je danes do 16 . 00 . 
Imate kakršne koli pripombe ? 
Pripomb ni , torej so spremembe sprejete . 
Poleg tega so bile zahtevane naslednje spremembe:
Skupina Zelenih / Evropske svobodne zveze je zahtevala , da se danes , v sredo , 22 . junija 2011 , razprava o gospodarskem upravljanju umesti takoj za razpravo o pripravah na zasedanje Evropskega sveta in pred poročilo gospoda Dessa o skupni kmetijski politiki . 
(Sprememba je bila zavrnjena)
Zdaj bomo prešli na razpored dela za četrtek . 
Konfederalna skupina Evropske združene levice - Zelene nordijske levice je zahtevala preložitev glasovanja o poročilih , vključenih v skupno razpravo o gospodarskem upravljanju (Ferreira , Feio , Ford , Goulard , Wortmann-Kool in Haglund , na kasnejše delno zasedanje . 
Gospod Klute ima besedo , da predstavi zahtevo . 
v imenu skupine GUE / NGL . - (DE) Gospod predsednik , predlagam , da prestavimo razpravo in glasovanje o gospodarskem upravljanju na julijsko delno zasedanje . 
Naši razlogi za to so zelo preprosti . 
Svet Ecofin je zasedal v ponedeljek in ponovno predložil spremembe na kompromise , ki so bili sklenjeni . 
Kot poslanci EP nismo imeli dovolj časa , da bi jih podrobno preučili . 
Tudi potrebni prevodi niso bili na razpolago . 
To vidimo kot nesprejemljiv pritisk , ki ga izvaja Svet , in prosil bi svoje kolege poslance , da se temu pritisku upremo in glasujemo za predlog za preložitev razprave in glasovanja . 
v imenu skupine PPE . - Gospod predsednik , Evropa nujno potrebuje trdne temelje za evro . 
O tem svežnju smo razpravljali že več mesecev in zdaj smo dosegli 98 % soglasje s Svetom . 
Glasovati bi želeli jutri , tako da lahko Parlament izrazi svoja stališča na glasovanju na plenarnem zasedanju . 
Potrebna so nadaljnja pogajanja s Svetom , tako da bomo lahko za trdnejši temelj za evro dobili končni sporazum pred poletjem . 
v imenu skupine GUE / NGL . - (PT) Gospod predsednik , pred seboj imamo sveženj , v katerega je Svet za ekonomske in finančne zadeve v zadnjem trenutku vnesel spremembe in te še niso bile prevedene v različne jezike . 
Prvič , obstaja le ena različica - vsaj jaz imam dostop le do angleške različice - , kar nam ne daje popolne slike o tem , kaj se je zgodilo . 
Drugič , vpletena dejstva so zelo pomembna in posledice za naše države in ljudi so zelo resne , nenazadnje pa je treba upoštevati sedanje razmere v Evropski uniji , na primer v Grčiji in na Irskem ter , kot se napoveduje , na Portugalskem . 
Zato menimo , da je do teh vprašanj potreben pazljivejši pristop . 
Zato vztrajamo , da moramo preložiti glasovanje o njih do julija . 
Zahteva je zavrnjena . 
Razpored dela je s tem sprejet . 
Priprave na zasedanje Evropskega sveta (24 . junij 2011) (razprava)
Naslednja točka sta izjavi Sveta in Komisije o pripravah na zasedanje Evropskega sveta dne 23 . in 24 . junija 2011 . 
predsedujoča Svetu . - Gospod predsednik , predsednik Komisije , spoštovani poslanci , to je moja zadnja priložnost , da na plenarni razpravi nagovorim ta parlament v imenu Sveta . 
Januarja smo obljubili , da bo naše predsedovanje Parlamentu prijazno . 
Ker se zavedamo posledic Lizbonske pogodbe , smo spoznali , da je tesno sodelovanje z Evropskim parlamentom in njegovimi poslanci bistveno za uspeh katerega koli predsedovanja v prihodnosti . 
Evropska javnost se ozira za rezultati EU in se ne obremenjuje preveč s tem , da bi ločila med Parlamentom , Komisijo in Svetom . 
In pri tem imajo prav . 
Imamo skupno odgovornost in zato se naš uspeh ali poraz deli . 
Prihajajoč Evropski svet zaznamuje konec madžarskega predsedovanja . 
Zato je ta razprava zlata priložnost , da podamo poročilo o tem , kaj je bilo doseženo v številnih dokumentih v tesnem sodelovanju s tem parlamentom . 
Naj začnem z gospodarsko politiko . 
Evropski svet bo zaključil s prvim evropskim semestrom . 
V enem političnem ciklu združuje dve veji gospodarske oživitve: finančno stabilnost , ki temelji na javnofinančni konsolidaciji in se odraža v programih stabilnosti in konvergence , in strukturne reforme za pametno , trajnostno in družbeno vključujočo rast , ki ustvarja nova delovna mesta . 
Po zaslugi odličnega sodelovanja med Komisijo , Svetom in državami članicami pri obravnavi nacionalnih programov reform in priporočil je prvi evropski semester trajal en semester in niti dan dlje . 
Evropski svet bo vabljen , da potrdi priporočila , značilna za posamezno državo , ki jih je odobril Svet , kar bi se moralo odražati pri vseh državah članicah v njihovih nacionalnih odločitvah o proračunu in strukturni reformi . 
Celo v tristranska pogajanja smo vključili sklic na evropski semester , tako da je lahko Parlament pravočasno obveščen o tem napredku . 
Glede pakta za evro plus je večina sodelujočih držav članic predstavila zaveze , ki obsegajo skupno več kot sto ločenih ukrepov . 
Te zaveze so dober korak k doseganju ciljev pakta , ki morajo biti zdaj izvedeni na nacionalni ravni . 
Toda stopnja ambicioznosti in natančnosti teh začetnih zavez je neenotna . 
Pri pripravi svojih naslednjih zavez bodo države članice zagotovile širši obseg zavez , konkretnejši pristop in višjo stopnjo ambicioznosti . 
Dovolite mi , da preidem na šest zakonodajnih predlogov o gospodarskem upravljanju , ki se v našem žargonu imenujejo " šesterček " . 
Ne bom šla v podrobnosti , saj je tema sama po sebi na dnevnem redu plenarnega zasedanja . 
Naj vas le spomnim , da je madžarsko predsedstvo dobilo od Evropskega sveta mandat , da doseže politični dogovor s Parlamentom do konca junija . 
Potem ko je Svet marca sprejel splošni pristop , smo se takoj lotili naloge in začeli intenzivna tristranska pogajanja s Parlamentom in Komisijo . 
Tri institucije so opravile ogromno delo . 
Začetno stališče Parlamenta je vsebovalo približno 2000 sprememb . 
Do danes smo uspeli nerešena vprašanja zreducirati na eno samo večje vprašanje in nekaj tehničnih podrobnosti . 
Prepričana sem , da je besedilo , ki ga imamo pred seboj , bolj dovršeno in bolje prilagojeno preprečevanju prihodnjih kriz . 
Ustrezno bomo obvestili predsednika Evropskega sveta in s tem poročali nazaj telesu , ki nam je to nalogo zadalo . 
Osebno sem bila vključena v izredno zanimive pogovore z mnogimi poslanci tega parlamenta . 
Ob tej priložnosti se vam vsem iskreno zahvaljujem za to izkušnjo . 
Kot Parlamentu prijazno predsedstvo upamo , da rezultati , ki so nas pripeljali do roba sporazuma , ne bodo zaman . 
Finančni trgi , evropska podjetja in , kar je najpomembneje , naši evropski sodržavljani , od nas pričakujejo , da bomo odgovorni in se odločili ter ukrepali proti zadolževanju - glavni težavi naših gospodarstev . 
Končno tudi vemo , da bo vprašanje Grčije na dnevnem redu Evropskega sveta . 
Naj zdaj preidem na pravosodje in notranje zadeve . 
Evropski svet bo obravnaval strateška vprašanja v zvezi z azilom , migracijo in Schengenom; gradil bo na sklepih , ki jih je sprejel Svet za pravosodje in notranje zadeve dne 9 . junija 2011 . 
Ob upoštevanju preteklih dogodkov bo Evropski svet razpravljal o zamislih in zagotovil več političnega usmerjanja ter sodelovanja v schengenskem območju . 
Prav tako bo razpravljal o zamislih glede možnega zaščitnega mehanizma . 
Toda naj poudarim , da dobro delovanje Schengena zahteva od držav članic , da v celoti upoštevajo pravila in s tem okrepijo svoje medsebojno zaupanje . 
Prav tako zahteva učinkovit in posodobljen sistem spremljanja in ocenjevanja . 
Naj se dotaknem prostega pretoka oseb . 
Spada pod drugo poglavje pravnega reda Skupnosti kot Schengen , vendar sta ti zadevi neločljivo povezani . 
Obe spadata k najvidnejšim in najbolj priljubljenim dosežkom evropskega povezovanja . 
Države članice se tega zavedajo in ju nameravajo v celoti zaščititi . 
Logika za Schengenom je nespremenjena: stalno učinkovito upravljanje zunanjih meja je predpogoj za potovanje brez mejnega nadzora v območju Schengena . 
Kot veste , so potekala intenzivna pogajanja o spremembi Uredbe Frontex . 
V Frontexu imamo odlično evropsko orodje , ki je bistveno za nadzor naših zunanjih meja . 
Predsedstvo pozdravlja pozitivni rezultat zadnjega tristranskega srečanja . 
Države članice to popoldne razpravljajo o rezultatih in verjamemo , da je možno dogovor doseči pravočasno za Evropski svet . 
Glede evropske azilne politike: nedavni dogodki so na to politiko izvedli pritisk . 
Za ljudi , ki so potrebni zaščite , se zahtevajo varni in učinkoviti azilni postopki . 
Zato je pomembno , da se skupni evropski azilni sistem dokonča do leta 2010 - sistem , ki temelji na visokih standardih zaščite in je združen s poštenimi in učinkovitimi postopki , ki lahko preprečijo zlorabo in omogočijo hiter pregled prošenj za azil z namenom zagotoviti njegovo trajnost . 
Evropski svet bo prav tako pregledal napredek pri pripravi načrtov za razvojne zmogljivosti vodenja migracijskih in begunskih tokov . 
Cilj mora biti v tem , da se opredelijo temeljni vzroki za nezakonito migracijo . 
S tem namenom se bodo razvijala partnerstva z državami južnega sosedstva . 
Kot prvi korak bo s temi državami vzpostavljen celovit strukturiran dialog o migraciji , mobilnosti in varnosti , da bi zagotovili otipljive koristi zanje in za EU . 
Naj zdaj povem nekaj besed o Hrvaški . 
Med najpomembnejše naloge našega predsedovanja smo postavili zaključek pristopnih pogajanj s Hrvaško . 
Kot rezultat izjemnih prizadevanj Hrvaške , Komisije in predsedstva in z bistveno podporo tega parlamenta - za kar si zasluži velike zasluge - , bo Evropski svet pozval k zaključku pristopnih pogajanj s Hrvaško do konca junija 2011 . 
Podpis pristopne pogodbe se predvideva do konca tega leta . 
Ti dogodki prinašajo nov zagon evropski perspektivi zahodnega Balkana . 
Evropski svet se bo vrnil na to temo na svojem zasedanju v decembru 2011 . 
V tem okviru se pričakuje odobritev prijetja generala Mladića in njegove premestitve v Haag . 
Srbija je naredila velik korak na poti k vstopu v EU . 
Glede južnega sosedstva: pričakuje se , da bo Evropski svet potrdil nov pristop pri odnosu s sosedami EU , ki je bil sklenjen na ponedeljkovem zasedanju Sveta za zunanje zadeve . 
Zaradi resnih dogajanj v delih južnega sosedstva Unije se od Evropskega sveta pričakuje , da sprejme izjavo o nedavnih dogodkih v regiji . 
Naj vas med drugim obvestim , da se od Evropskega sveta pričakuje , da bo za naslednjega guvernerja Evropske centralne banke , o katerem ta parlament glasuje , imenoval Maria Draghija . 
Nenazadnje bo Evropski svet verjetno potrdil strategijo Evropske unije za Podonavje in okvir EU za nacionalne strategije za vključevanje Romov ter s tem uresničil še dve prednostni nalogi madžarskega predsedstva . 
Podonavska strategija je načrtovana , da okrepi priložnosti za celotno regijo , ki vključuje raznolikost držav članic in tretjih držav na zahodnem Balkanu - nacij , narodov in skupnosti . 
Z okvirom EU za nacionalne strategije za vključevanje Romov se bomo prvič na evropski ravni spopadli s stisko Romov in jo spremenili v priložnost za vse nas . 
Posebej se zahvaljujem temu parlamentu za pripravo tako odličnega poročila - poročilo gospe Járóka - in odločitev , ki je bila odlična podlaga za naše delo v Svetu . 
Evropa bo s tem pokazala , naj uporabim besede predsednika vlade Orbána , " da ima tudi srce in ne le možganov " . 
Gospod predsednik , predsednik Komisije , spoštovani poslanci , madžarsko predsedstvo si je za moto izbralo " močno Evropo " . 
Upam , da se strinjate z mnenjem predsednika Buzeka , ki je pred kratkim rekel , da bo " po madžarskem predsedovanju Evropa močnejša in boljša " . 
Iz vsega srca se vam zahvaljujem za vaše sodelovanje v zadnjih šestih mesecih . 
predsednik Komisije . - Gospod predsednik , srečanje Evropskega sveta ta teden ima zelo pomemben dnevni red . 
Ministrica Győri je v imenu madžarskega predsedovanja Svetu predstavila dnevni red na splošno . 
Na tej točki se ji želim zahvaliti za zavezanost , ki jo je pokazala v teh šestih mesecih . 
Naj se osredotočim na nekaj konkretnih točk: članom Evropskega sveta sem napisal pismo , v katerem sem orisal stališča Komisije glede vprašanj , za katera menim , da so najbolj bistvena na dnevnem redu , in naša stališča bi rad delil z vami . 
Na koncu bom še navedel nekaj pripomb glede Grčije . 
Evropski svet bo sprejel zelo pomembne korake za zagotovitev , da bo oblikovanje gospodarske politike Evropske unije bolj usklajeno in učinkovitejše . 
Prvič , imamo sveženj o gospodarskem upravljanju . 
Temu parlamentu bi se rad iskreno zahvalil za izredno trdo delo in zavezanost , ki ju je pokazal pri ohranjanju visoke ravni ambicioznosti glede tega vprašanja . 
Danes popoldne bo komisar Rehn v imenu Komisije izrazil naša podrobna stališča o teh izredno pomembnih zadevah . 
Zdaj pričakujem od Parlamenta in držav članic , da pridejo do dogovora , ker je sprejetje svežnja o upravljanju bistveno za naš celovit odziv na krizo . 
Dogovor o tem svežnju je bistven . 
Našim državljanom bo zelo težko razložiti , zakaj se ne moremo sporazumeti o temeljnih stebrih odziva na to krizo , ko se poskušamo odzvati na izzive sedanjega obsega . 
Mislim , da bo dogovor o tem svežnju okrepil naše mehanizme gospodarskega nadzora na evropski ravni . 
Evropska unija bo veliko bolje preprečevala razvoj nevzdržnega javnega dolga in primanjkljajev ter pojav škodljivih makroekonomskih neravnovesij . 
Čeprav je bolje preprečevati kot zdraviti , bomo tudi bolje sprejemali ukrepe za popravo teh stanj , če se bodo pojavila . 
Drugič , pričakujem , da bodo voditelji držav in vlad potrdili priporočila za posamezne države , ki jih je Komisija predstavila 7 . junija . 
To je , kot veste , prvič , da opravljamo kolektivno izvajanje take vrste na evropski ravni . 
Priporočila temeljijo na obširni analizi Komisije , ki jo je opravila glede načrtov držav članic za trajnostno rast in ustvarjanje delovnih mest , povezanih z zdravimi javnimi financami . 
Priporočila so osredotočena , merljiva in prilagojena perečim izzivom posamezne države . 
Seveda so bile včasih razprave med Komisijo in državami članicami o teh priporočilih zelo napete , toda zadovoljen sem , da je splošni rezultat ohranil visoko raven ambicioznosti . 
Ne moremo žeti koristi enotnega trga ne eni strani in prezreti malomarnega oblikovanja gospodarske politike na drugi . 
Nima smisla potrditi popolnoma novega svežnja o gospodarskem upravljanju , če države članice še isti teden dvomijo v metodologijo in neodvisna priporočila Komisije za izvajanje v posamezni državi . 
Ta nov način oblikovanja politike je tudi močan poziv h kolektivni odgovornosti , saj je gospodarski prostor Evropske unije veliko več kot skupek naših različnih gospodarstev . 
Tretjič , Evropski svet naj bi potrdil spremembo Pogodbe , ki je potrebna , da se leta 2011 omogoči ustanovitev evropskega mehanizma za stabilnost s sposobnostjo pomoči - na podlagi stroge pogojenosti - območju evra držav članic v finančnih težavah . 
Evropski mehanizem za stabilnost je skupaj s povečano dejansko posojilno sposobnostjo evropskega instrumenta za finančno stabilnost (EFSF) jasen prikaz naše zaveze , da zaščitimo stabilnost območja evra na podlagi zdravih in vzdržnih javnih financ . 
Morda se spomnite , da je bila januarja , ko je Komisija predstavila raziskavo letne rasti , zelo pomembna tema potreba po krepitvi efektivne posojilne sposobnosti evropskega instrumenta za finančno stabilnost . 
Takrat so nas zelo kritizirali , toda zdaj so se evropske vlade -soglasno - odločile , da povečajo dejansko posojilno sposobnost . 
Sprašujem se , če ne bi bilo mogoče , da bi jo odobrili pred nekaj meseci . 
Sveženj o gospodarskem upravljanju , priporočila za posamezno državo in mehanizmi stabilnosti: tako bi morala Evropa resno upoštevati izkušnje , ki si jih je pridobila v krizi , in ukrepati . 
Komisija bo naredila vse , da ohrani to raven neomajne odločnosti v vseh zadevah , o katerih se bo razpravljalo . 
Za odziv na gospodarsko krizo mora prispevati vsak sektor in še najbolj finančni sektor . 
Parlamentu sem obljubil , da bo Komisija predložila formalni zakonodajni predlog o davku na finančne transakcije . 
Predlog bo imel tri cilje . 
Prvič , izogniti se razdrobljenosti notranjega trga za finančne storitve , saj se uvaja vse večje število neusklajenih nacionalnih davčnih ukrepov . 
Drugič , s tem davkom na finančne transakcije se želi oblikovati ustrezne odvračalne ukrepe za preveč tvegane ali zgolj špekulativne transakcije . 
Tretjič , zagotoviti , da bodo finančne institucije namenile pošten in pomemben delež za delitev stroškov nedavne krize in opredeliti pomisleke glede previsokega dobička . 
Zelo visoke nagrade , ki se bančnikom še vedno izplačujejo - bančnikom , ki so jih včasih rešili visoki zneski davkoplačevalskega denarja - nakazujejo , da v bančnem sektorju obstajajo previsoki dobički in da bi bančni sektor prav tako moral prispevati k skupnemu javnemu dobru . 
(Aplavz)
Drugo bistveno vprašanje za Evropski svet je migracija . 
Vprašanje migracije je prišlo v ospredje v zadnjih mesecih , zlasti zaradi pritiska nedavnih dogodkov v južnem Sredozemlju . 
Maja sem govoril s Parlamentom o migracijskem svežnju , ki določa pretekle in prihodnje politične pobude v okviru , ki omogoča , da EU in njene države upravljajo azil , migracijo in mobilnost državljanov tretjih držav v varnem okolju . 
Sprijaznimo se , da je migracija zelo čustveno vprašanje . 
Toda naj jasno povem , da Komisija ne bo sprejela nobenih poskusov spodkopavanja schengenskih načel . 
V bistvu menim , da se bo s krepitvijo evropskega pristopa do migracij in prostega pretoka zgodilo ravno nasprotno . 
Komisija je predlagala krepitev upravljanja schengenskega območja in s tem krepitev zaupanja držav članic v učinkovito upravljanje naših zunanjih meja . 
To se bo zgodilo tako s krepitvijo agencije za meje Frontex kot z ocenjevalnim mehanizmom , kjer bodo nacionalne agencije za meje sodelovale pri ocenjevanju groženj . 
Prav tako preučujemo izvedljivost sistema varovanja , ki bi omogočal sprejemanje odločitev na evropski ravni za soočanja z možnimi težkimi razmerami , kjer so naše skupne zunanje meje predmet izrednega pritiska ali kjer države članice ne uspejo izpolniti svojih obveznosti za nadzor svojih meja . 
Odločitve o najboljšem načinu za obravnavanje takih razmer bi morale biti sprejete na ravni Evropske unije in s tem bi se izognili enostranskim ukrepom držav članic . 
Kot mehanizem v sili , in če bodo kritične razmere to upravičile , bodo te odločitve morale predvideti začasno ponovno uvedbo nadzora na notranjih mejah , toda vedno v okviru Skupnosti . 
To ne pomeni preklica ukinitve notranjih meja . 
To je način krepitve evropske razsežnosti sistema , tako da se posamezne države članice ne bodo počutile , kot da so prisiljene v enostransko delovanje . 
Prizadeval si bom za jasno podporo Evropskega sveta pri tem pristopu , tako da bodo lahko podrobni predlogi Komisije dokončani in bodo imeli možnost za uspeh . 
Migracijski sveženj je zaključen s predlogi za skupni , učinkovit in zaščitniški azilni sistem , ki zagotavlja prosilcem za azil enako obravnavo po vsej Evropski uniji . 
Prepričan sem , da bosta Parlament in Svet potrdila predloge , ki so navedeni v pregledanih predlogih Komisije o minimalnih standardih za sprejem prosilcev za azil in o statusu begunca . 
Evropski svet bom pozval , da čim prej v dogovorjenem roku izrazi svojo podporo za dokončanje celovitega azilnega svežnja . 
Evropski svet je tudi razpravljal o razmerah v našem sosedstvu , zlasti o izvajanju partnerstva za demokracijo in skupno blaginjo z državami južnega Sredozemlja . 
Partnerstvo je izredno pomembno za naše arabske partnerje , ki pričakujejo od Evropske unije podporo za demokratični prehod v južnem Sredozemlju . 
Ne smemo jih razočarati . 
Še ena točka dnevnega reda prihajajočega Evropskega sveta je priporočilo Komisije , da Hrvaška postane 28 . država članica Evropske unije , upam , da do 1 . julija 2013 . 
Še veliko dela je potrebnega , toda upam , da bomo konec meseca na pristopni konferenci lahko zaprli preostala poglavja . 
Na koncu še beseda o Grčiji , ker upam , da bodo tudi države članice imele priložnost na najvišji ravni razpravljati o tem stanju , ki ni pomembno le za države članice naše Unije , pač pa tudi , tako menim , za stabilnost območja evra in za stabilnost Evropske unije kot celote . 
Vprašanje Grčije zastavlja zelo pomembna vprašanja , ne le v smislu finančne stabilnosti , pač pa tudi v smislu družbene zavezanosti in v smislu politične odločenosti Evropske unije . 
Glasovanje , ki je sinoči potekalo v grškem parlamentu , omogoča vladi , da doseže soglasje pri podpori svežnja reform , ki je dogovorjen z Evropsko unijo in Mednarodnim denarnim skladom , o davčnih ukrepih , privatizaciji in reformah , ki so potrebne za Grčijo , da se vrne h gospodarski rasti . 
Ker , če smo povsem jasni , ta načrt nima nobene druge alternative . 
Torej ga uporabimo in ukrepajmo . 
Vem , da mnogi ljudje v Grčiji doživljajo obdobje velike stiske in negotovosti . 
Moje sporočilo Grkom je naslednje , da če bo vlada ukrepala , bo Evropa ustvarila dobre rezultate . 
Če lahko Grčija pokaže , da je resnično zavezana k svežnju reform , ki je bil dogovorjen z Evropsko unijo in Mednarodnim denarnim skladom , bomo pospremili Grčijo na poti h gospodarski rasti . 
Javnofinančna konsolidacija je nujna , toda cilj je rast . 
Ne smemo pozabiti , da vsak evro , ki se porabi za plačilo obresti za dolg , je evro , ki ne more iti ljudem Grčije , zato je zelo pomembno , da zmanjšamo dolg in nadzorujemo primanjkljaj , tako da bomo lahko povrnili zaupanje v grško gospodarstvo in s tem spodbudili rast . 
Obenem je zelo pomembno , da Grki sprevidijo , da je v tako težkih okoliščinah nacionalno soglasje nujno: nacionalno soglasje in ne kratkovidna strankarska politika . 
V Grčiji potrebujemo nacionalno soglasje , tako da si Grčija lahko pridobi zaupanje partnerjev in trgov v smislu zelo pomembnih reform , ki so nujne . 
(Aplavz)
V ponedeljek zvečer sem se srečal s predsednikom vlade Papandreoujem in razpravljala sva o bolj strateški uporabi naših evropskih strukturnih skladov . 
Grčija ima potencial za dostop do večjih zneskov iz evropskih skladov kohezijske politike . 
Mislim , da bi morali povečati njihovo stopnjo črpanja in pospešiti sredstva z namenom večjega vpliva na izboljšanje konkurenčnosti in zaposlovanja . 
To bo narejeno v okviru obstoječih skladov . 
To bo celovit program tehnične pomoči , ki bo usmerjen v rast in delovna mesta , toda imel bo značilnost izrednih razmer , ker Grčija - ponavljam - doživlja izredne razmere . 
O teh vprašanjih bom razpravljal z Evropskim svetom: kaj lahko storimo skupaj z Grčijo . 
Mi , Komisija , lahko to vzpostavimo dvostransko z vlado , toda mislim , da so potrebna vseh tistih , ki lahko prispevajo , in sicer v smislu tehnične pomoči različnih držav članic . 
Grška vlada je pri tem pristopu pripravljena sodelovati z nami . 
Mislim , da se moramo biti pripravljeni odzvati pozitivno , vedno na osnovi stroge pogojenosti v zvezi z nujnimi reformami za to državo . 
Izvajanje grških načrtov reform zahteva izjemna prizadevanja Grkov . 
Komisija zdaj predlaga izredni odziv kot znak Grkom , da upanje obstaja . 
Žrtvujejo se in vemo , da se žrtvujejo , toda na koncu poti obstaja upanje in rešitve so na dosegu roke . 
Zmanjšujejo porabo , toda to zmanjševanje je nujno za rast . 
Rast je odgovor in sodelovali bomo z grškimi organi in ljudmi , da dosežemo ta cilj . 
Gospod predsednik , predsednik Komisije , predsedujoča Svetu , ministrica Győri , najprej bi rad na kratko spregovoril vam , v zahvalo za vse vaše opravljeno delo in zlasti za metodični pristop , ki ste ga uporabili , ter ure , ki ste jih posvetili temu delu , zlasti s Parlamentom . 
Mislim , da je to vredno omembe , in zato naj se vam še enkrat zahvalim . 
(Aplavz)
Aplavz je namenjen njej , toda drugače ne bi moglo biti: v naši skupini smo jo dobro usposobili . 
Zato ve , zakaj gre v Parlamentu . 
Evropski svet se je redko sestal v tako težkih in napetih okoliščinah . 
Redko so bilo pričakovanja ljudi v naših različnih deželah tako visoka , pričakovanja pogumnih in enotnih odločitev svojih voditeljev o žgočem problemu evra in dolžniške krize ter o gospodarskem upravljanju . 
V več državah , in zlasti v Grčiji , so naši sodržavljani zmedeni in zelo zaskrbljeni za svojo prihodnost in prihodnost njihovih otrok . 
Ob tej priložnosti bi rad našim grškim prijateljem prenesel tri sporočila . 
Prvič , Evropa je z njimi solidarna in mi , Evropejci , delamo vse , kar lahko , da jih v duhu solidarnosti in odgovornosti izvlečemo iz izjemno težke situacije - in poudarjam besedo odgovornost . 
Drugič , stanje , v katerem so se znašli oni in veliko drugih držav v Evropi , je rezultat tega , da so veliko let živeli preko svojih zmožnosti . 
To je treba povedati in pozivam vse Evropejce , da se spopadejo z resničnostjo . 
Moje tretje sporočilo je skupek prvih dveh: Evropa lahko pomaga Grčiji ali kateri drugi državi v težavah le , če naredi vse , kar je mogoče , da dolgoročno okrepi svoje gospodarsko in finančno stanje . 
To bo pomenilo žrtvovanje , toda končne posledice bodo pozitivne spremembe za državo . 
Tudi to je treba povedati in ne morem si kaj , da ne bi pomislil na primer Latvije: pred nekaj leti je bila na robu bankrota in k sreči je zaradi pogumne politike za oživitev gospodarstva , ki jo je vodil njihov dvakrat izvoljeni predsednik vlade Valdis Dombrovskis , vzpostavila uravnoteženo stanje . 
V zvezi s sedanjimi razmerami je mogoče zavzeti dve različni stališči: ali se ljudje zadovoljijo s pohodom na ulice in stavkajo - to je del gibanja sindikatov (sam sem bil sindikalist) - ali pa se po izraženi zaskrbljenosti odločijo za odpravo razmer na podlagi poštene politike . 
Gospe in gospodje , moja skupina poziva k prebujenju . 
Poziva vse naše države , da se zavedo dejstva , da so spremembe nujne in koristne . 
Iz krize se ne bomo rešili s kazanjem na grešne kozle (Evropo , Mednarodni denarni sklad in ostale) , ampak s tem , da zavihamo rokave - , in ko rečem " mi " , seveda govorim o političnem razredu , pa tudi o vseh 500 milijonih evropskih državljanov . 
S tem se vračam k Evropskemu svetu , od katerega pričakujemo potrditev evropske solidarnosti . 
Toda poleg sedanje krize in da bi dosegli trajnostno oživitev gospodarstva , pričakujemo tudi daljnosežne reforme gospodarskega upravljanja , saj je , čeprav smo zaključili z monetarno stranjo gospodarske in monetarne unije z evrom , gospodarska stran neustrezna in za to danes plačujemo visoko ceno . 
Poslanska skupina Evropske ljudske stranke (Krščanskih demokratov) poziva , da se metoda Skupnosti uporabi za pogajanja o zakonodajnem svežnju izključno z namenom , da se prepreči , da bi se naše države članice lahko preveč zlahka izognile obveznostim , kot so to delale v preteklosti . 
Ko bo Svet skupaj s Parlamentom odločil o gospodarskih predpisih , ki naj bi bili upoštevani v 27 državah članicah , se od teh ne sme odstopiti ob prvi priložnosti . 
Želimo le zagotovilo , da bodo upoštevani . 
Če si lahko kaj vzamemo od krize , ki jo doživljamo , je to potreba , da se učimo od preteklosti . 
Pozivam vse v tem parlamentu , da to spoznajo . 
Zaključil bom v pozitivnem duhu , pozdravil bom predviden sklep Sveta o bližnjem pristopu Hrvaške , ki naj bi čez nekaj mesecev postala 28 . država članica Evropske unije Ta sklep bo nagradil izjemna prizadevanja hrvaškega ljudstva in njihove vlade in želel bi pohvaliti njihov pogum in smisle za javno dobro . 
Ta pristop je pomemben in pozitivni znak za Evropejce , ki ravno zdaj dvomijo vase . 
Toda vrednote , ki jih uteleša Evropa - solidarnost , strpnost , odprtost do drugih , spoštovanje manjšin , spoštovanje človekovih pravic in človekovega dostojanstva - si nikoli niso zaslužile več podpore kot v teh časih globalizacije , ko ravnotežje moči vse prepogosto prednjači pred vsem drugim . 
Prepričan sem , da če bodo Evropejci tako želeli in če bo Evropa premagala delitev in populizem , bomo iz teh težkih časov , ki jih preživljamo , prišli močnejši . 
Upam , da bodo voditelji držav in vlad spodbujali to vizijo in ne katere druge . 
Gospod predsednik , gospe in gospodje , Evropski parlament se je v času najhujše krize redko pripravil na zasedanje Evropskega sveta . 
Mislim , da si ne smemo delati utvar . 
To zasedanje Evropskega sveta bo zgodovinsko , ker se bo odločalo o prihodnosti te Unije . 
Ta teden sem v nemškem časopisu prebral zanimiv članek . 
Trgi - piše nemški časopis - ne zaupajo Evropski uniji , ker več ne upajo , da bo našla rešitve za težave . 
Ljudje v Evropi , državljani , ne zaupajo Evropski uniji , ker več ne zaupajo vladam , da bodo našle rešitve za njihove težave . 
Smo v resni krizi . 
Smo v krizi zaupanja v evropski projekt . 
Vsi imamo krizo , ki si jo zaslužimo . 
Naše težave so znane že dolgo časa . 
Vprašanje je , ali jih bomo rešili drzno ali z obupom in ali imamo za to pogum ali pa nas bo strahopetnost spravila na kolena . 
Rekel bom nekaj , kar je morda ta trenutek eno izmed najbolj nepriljubljenih sporočil v Evropi . 
To bom povedal kljub temu , saj sem trdno prepričan , da imam prav . 
Ne potrebujemo manj Evrope , ampak je potrebujemo več ! 
Potrebujemo več poguma za premagovanje krize z uporabo evropskih sredstev . 
(Aplavz)
Zakaj potrebujemo več Evrope ? 
Pri tem zasedanju Sveta gre večinoma za dve stvari . 
Prvič , voditelji držav in vlad morajo spet pridobiti svoje upravljanje , saj niso samo oni tisti , ki odločajo . 
V svetu , kjer živimo , obstaja 43 podjetij , ki imajo bilanco stanja takšno , da znaša več kot nacionalni proračun srednje velike države članice EU , kot je Poljska . 
To pomeni , da obstaja 43 direktorjev podjetij , ki so vsaj tako močni kot poljski predsednik vlade . 
Ti ljudje tudi odločajo o usodi ljudi na tej celini . 
Ali se je kdaj razpravljalo o dejstvu - in to je drugo vprašanje - , da ravno tik pred zasedanjem Ecofina , tik pred Evropskim svetom , ena , dve ali tri bonitetne agencije ocenijo kot neustrezno , kar je pač predloženo kot rešitev za težave ? 
Kdo so dejansko ljudje , ki razpolagajo z resnično močjo nad gospodarskim razvojem v Evropi ? 
Kdo je za njimi ? 
Kdo dejansko plačuje bonitetnim agencijam za njihove bonitetne ocene ? 
Prav gotovo ne delajo le za to , da bodo poplačane v nebesih . 
Seveda prejmejo denar za svoje predloge od zainteresiranih strani . 
Voditelji držav in vlad morajo biti pogumni , da si spet pridobijo suverenost nad nacionalno , demokratično močjo ukrepanja . 
To lahko naredijo le z združevanjem . 
(Aplavz)
Tega ne bodo mogli storiti , če se razdelijo na posamezne dele . 
EU ima trenutno v svojih 27 državah članicah 7 , 8 % svetovnega prebivalstva . 
Statistika prebivalstva govori , da bo leta 2050 tukaj živelo le 4 % svetovnega prebivalstva . 
Ostalih 90 % se ne bo le orientiralo po Evropi . 
Države v vzponu in gospodarstva v vzponu tega sveta ne čakajo na to , da bi se Evropa razdelila na svoje sestavne dele , z velikih delov , kot je Nemčija , na zelo majhne dele , kot je Malta , v veri , da bo vsak posamezni del sposoben preživeti sam - retorika ponovne nacionalizacije , ki jo mnogi politiki namenjajo svojim ljudem . 
V medcelinski konkurenci - okoljski , gospodarski , finančni in monetarni - bomo preživeli le , če se združimo . 
Če si delimo voljo do tega , da naredimo iz najmočnejšega gospodarstva na svetu - ker to Evropa je , če drži skupaj - uspeh s tem , da smo združeni v solidarnosti . 
Solidarnosti pomeni deliti si . 
Trdna ramena bolj kot šibka . 
Za nas to ne pomeni davka na finance; pomeni davek na finančne transakcije . 
Če grem v trgovino in kupim mleko , plačam davek na dodano vrednost . 
Če prodam finančni produkt , davka ne plačam . 
To ni prav . 
Zato potrebujemo davek na finančne transakcije . 
(Aplavz)
Vse te stvari so bile razložene . 
So predložene . 
Ali nam bo uspelo stkati Evropo skupaj v enotnost in ne ščuvati enega naroda proti drugim ali čustev enega proti čustvom drugih ali pa je projekt evropskega povezovanja v resni nevarnosti . 
Toda če Evropski uniji ne bo uspel nadnacionalni projekt za zagotovitev miru in blaginje ter bo razpadla , potem bo to več kot le politična zveza , ki je razpadla . 
Potem bodo demoni 20 . stoletja , ki so potisnili to celino v bedo , spet privreli na plano . 
Obramba Evrope je več kot en evropski vrh , je obramba čudovite ideje . 
(Aplavz)
Dobrodošlica
Pozdravil bi rad delegacijo iz Mehike , ki je sestavljena iz poslancev mehiške poslanske zbornice in članov senata , ki so prisotni na častni galeriji . 
Priprave na zasedanje Evropskega sveta (24 . junij 2011) (nadaljevanje razprave)
Naslednja točka je nadaljevanje razprave o izjavah Sveta in Komisije o pripravah na zasedanje Evropskega sveta dne 23 . in 24 . junija 2011 . 
v imenu skupine ALDE . - Gospod predsednik , najprej je ključno vprašanje te današnje razprave , kaj lahko pričakujemo od tega Evropskega sveta v četrtek in petek . 
Upam , tako kot moja skupina - in mislim , da tudi večina tega parlamenta - , da lahko ta vrh zaključimo z odločnejšim , celovitejšim in drznejšim pristopom do te krize . 
Bodimo pošteni: do te krize nimamo globalnega celovitega pristopa . 
Tudi danes ga nimamo na mizi ne v Svetu in ne v Parlamentu . 
Martinu Schulzu bi rad dejal , da imam tudi sam nekaj vprašanj o bonitetnih agencijah in vlogi , ki jo imajo v tej krizi , toda poiščimo napake in vire za to krizo v svojih vrstah in morda ne izven Evropske unije in izven njenih institucij . 
Bodimo pošteni še o eni stvari: krize ni konec . 
Tisti , ki mislijo , da bodo z dodatnim denarjem Grčiji zaključili s to krizo - kar zadeva Grčijo in evro - , se motijo . 
Krize še ni konec in nadaljevala se bo , če , prvič , ne najdemo strukturne rešitve za Grčijo in , drugič , ne oblikujemo resnične gospodarske in politične unije v Evropi . 
Nekateri ukrepi bi morali končati krizo evra in Grčije . 
Še enkrat , ali je možno imeti eno valuto in 17 vlad , 17 gospodarskih strategij in 17 trgov obveznic - kot imamo to danes - in tako stanje , ki ne obstaja nikjer drugje na svetu ? 
Samo mi v Evropi mislimo , da lahko imamo monetarno unijo in 17 različnih politik , 17 različnih vlad in 17 različnih trgov obveznic . 
Tega ne govorimo samo mi , federalisti v Evropskem parlamentu . 
Včeraj je gospod Lipsky , direktor Mednarodnega denarnega sklada (MDS) , dejal , da bi Evropa morala za spopad s krizo oblikovati eno politično in gospodarsko unijo . 
Včeraj je gospod Geithner , ameriški minister za finance , dejal: " Morda se lahko ustavijo in pogovorijo med seboj; naj oblikujejo gospodarsko in politično unijo " . 
Če na drugi strani Atlantika vedo , kaj moramo narediti , zakaj nimamo poguma , da bi naredili ta velik korak proti gospodarski in politični uniji ? 
To je ključno vprašanje za jutrišnji Svet . 
Kar zadeva mojo drugo točko , moramo pomagati Grčiji - in ne samo z obrambo . 
Potrebujemo drzen varčevalni program in o tem se zdaj razpravlja z grško vlado . 
Morda se načrtuje , da se gre še dlje od tega , kar je zdaj predloženo . 
Če je tako , potem potrebujemo za to pozitivni načrt . 
Iz krize se ne bodo izvlekli le na osnovi varčevanja . 
Potrebujejo rast in naložbe in to lahko uresničimo v okviru Evropske unije . 
Dajmo na primer poroštva za zasebna vlaganja . 
Zasebnih vlaganj v Grčiji več ni . 
Dajmo jim posojila Evropske investicijske banke . 
Zakaj ne bi uporabili dela privatizacijskega programa za oblikovanje novih naložb in rasti v Grčiji in ne za davčno konsolidacijo . 
Zdaj imam prošnjo za gospoda Daula in bom zato nadaljeval v francoščini . 
(FR) Svojo pripombo bom povedal v francoščini . 
Skupina gospoda Daula je sestavljena in poslancev stranke Nea Dimokratia . 
Tukaj moramo biti zelo jasni . 
Poleg tega če želimo , da vse druge države dajo denar Grčiji , potrebujemo politično soglasje v tej državi . 
Mislim , da lahko pozovemo gospoda Daula , ki je imel prav v tem , kar je povedal , da prepriča svoje politične prijatelje , da dosežejo politično soglasje z namenom , da se v Grčiji ta politika realizira . 
(Aplavz)
To potrebujemo . 
Zavedam se , da vam nalagamo zahtevno nalogo , gospod Daul , toda vem , da ste sposobni spoprijeti se s tem izzivom . 
Res je , da država v takih razmerah hrepeni po politični enotnosti , in tega stanja ne bo rešila z igranjem nepomembnih političnih igric , kot se to zdaj dogaja v Grčiji . 
Gospod Lange , to sem devet let doživljal v Belgiji . 
Gospod predsednik , bodimo zelo odkriti . 
Potrebujemo drznejši sveženj o gospodarskem upravljanju , kot je ta , ki ga imamo danes pred seboj . 
Naravnost bi rad vprašal predsednika Barrosa: včeraj je predstavnik Evropske komisije na tiskovni konferenci dejal , da ni potrebe po obratni kvalificirani večini pri svežnju o upravljanju . 
Prosil bi vas , gospod Barroso , da to popravite . 
Prosil bi , da Komisija skupaj z Evropskim parlamentom uporabi za sveženj o gospodarskem upravljanju bolj skupnostno metodo . 
(Govornik se je strinjal , da sprejme vprašanje na podlagi modrega kartončka v skladu s členom 149(8))
(FR) Gospod predsednik , predsedniku Skupine zavezništva liberalcev in demokratov za Evropo bi rad dejal naslednje: Prepričan sem , da do takrat , ko bo on s svojimi liberalnimi vladami uspel vzpostaviti celovito solidarnost za vse različne države , ga bomo jaz in moja skupina že prehiteli pri tem , kar zadeva Grčijo , in na to ga bom spomnil tukaj , v tem parlamentu . 
(FR) Gospod predsednik , v večini držav , na katere se sklicuje gospod Daul , smo v koaliciji s Krščanskimi demokrati , tako da to gotovo mora imeti vpliv . 
Toda mislim , da to popoldne pred tako pomembnim zasedanjem Sveta ni primerno igrati na strankarske politične karte in ščuvati eno vlado proti drugi . 
Pozivam vas , gospod Daul , da ne ščuvate liberalcev proti Poslanski skupini Evropske ljudske stranke (Krščanskim demokratom) ali proti socialistom . 
Jaz sem vas le prosil , da prepričate svoje prijatelje iz stranke Nea Dimokratia , stranke , katere mnogi poslanci so po naključju tudi naši prijatelji in so se v nekaterih primerih celo preselili v mojo skupino in ki ima le en cilj: združiti grško ljudstvo , tako da se bo lahko izvleklo iz krize , ki jo prestajajo . 
V tem lahko imate ključno vlogo . 
Računam na vas . 
(Govornik se je strinjal , da sprejme dve vprašanji na podlagi modrega kartončka od gospoda Kumacakosa (Koumoutsakosa) in gospoda Ransdorfa v skladu s členom 149(8) poslovnika)
(EL) Gospod predsednik , navdušen sem bil , ko sem slišal gospoda Verhofstadta dejati , da so zdaj vsi sprevideli , da je grški problem evropski problem . 
Kaj mora Grčija storiti ? 
Grčija mora pospešiti pomembne strukturne reforme in privatizacije . 
Zato bi rad svetoval gospodu Verhofstadtu , ker je bil očitno zaveden , da se o teh dveh vprašanjih , ki tvorita jedro reform , stranka Nea Dimokratia ni le strinjala; Nea Dimokratia je pripravila predloge . 
To so predlogi stranke Nea Dimokratia , katerih vlada ni bila sposobna izpeljati 18 mesecev . 
To je resnica . 
(CS) Gospod predsednik , pozorno sem poslušal gospoda Verhofstadta , predsednika Skupine zavezništva liberalcev in demokratov za Evropo , in rad bi ga vprašal , če prav mislim , da je njegov moto morda , da je Grčija povsod , ker Grčija ni le država članica Evropske unije , ampak je stanje duha in da je Grčija zato vsepovsod . 
Gospod predsednik , jasno je , da če ne bomo razrešili grškega problema , bomo imeli velike probleme na celotnem območju evra . 
Že danes imamo težave na Portugalskem; že danes imamo težave na Irskem . 
Razlika v razponu danes - med Portugalsko in Nemčijo , med Irsko in Nemčijo - je več kot 800 osnovnih točk . 
Kar počnemo - s solidarnostjo , ki smo jo potrebovali od začetka te krize , ampak je ni bilo - , torej ni le za Grčijo; biti mora za vse države članice območja evra . 
Zaradi tega pomanjkanja solidarnosti smo decembra 2009 ustvarili veliko večjo težavo - težavo , s katero se spopadamo danes . 
v imenu skupine ECR . - Gospod predsednik , danes je v Parlamentu zelo zabavno . 
Naj vas spomnim , da nas je še veliko takih , ki smo izkusili komunizem in ki smo od takrat precej in gladko napredovali , da smo se pripravili na članstvo v Evropski uniji . 
Upravičeno smo se dokazali , dokazali , da izpolnjujemo københavnska merila , dokazali , da imamo popolnoma delujoča tržna gospodarstva in tako naprej , toda žal se ta raven pregleda ni uporabila za nekatere evropske države , ko so vstopale v območje evra . 
Zakaj ? 
Preprosto zato , ker je bil to politični in ne gospodarski projekt , in zato so se merila spregledala; številke so bile spremenjene , tako da so vstopile države , ki še niso bile pripravljene . 
To je bistvo problema , zdaj preživljamo posledice in smo na prelomnici . 
Verjemite mi , da kljub dejstvu , da je večina poslancev iz moje skupine iz držav članic , ki niso del območja evra , ne želimo , da evru spodleti . 
Obenem pa ga ni mogoče braniti za vsako ceno . 
Prepričani smo o zadnjih straneh poglavja o reševanju . 
Evropski svet bi moral poslati jasno sporočilo , da če je položaj države v območju evra nevzdržen , potem območje evra ne bi smelo oklevati , razen če država naredi dramatične spremembe , ter izpostaviti možnosti prestrukturiranja dolga ali celo - naj se zdi še tako kruto - možnosti , da država izstopi iz območja . 
Gospod Barroso , če tega ne storite , vam bom povedal , kaj se bo zgodilo: vaši nasprotniki - ali bolje nasprotniki vašega naslednika - ne bodo prijazni , spodobni evroskeptiki , kot sem jaz , pač pa resnično zlobni nasprotniki Evrope . 
In zakaj ? 
Ker jih bodo izvolili jezni nemški davkoplačevalci ter obupani francoski in nizozemski samostojni podjetniki , ki so naveličani plačevanja dolgov drugih , in vem , da niti jaz niti vi ne želiva , da se to zgodi . 
Zato ukrepajmo . 
Enako bi vas prosil , da nehate uporabljati ali zlorabljati vsako krizo kot priložnost za nadaljnje prizadevanje za nadnacionalne programe za nekaj podobnega kot je fiskalna ali davčna unija , ker to ne vodi nikamor . 
To ni kriza Evrope . 
To je le kriza napačne , zastarele zamisli evropskega povezovanja , in to je vse . 
Gospod predsednik , gospa Győri , gospe in gospodje , presenečena sem nad tem , kako surova je nenadoma postala razprava o najgloblji krizi , ki jo Evropska unija že dolgo prestaja . 
Ko bomo spoznali , da zdaj zagovarjamo Schengen , da nismo mogli braniti svobode tiska na Madžarskem v času tega predsedovanja Svetu , da smo celo potrebovali dolgo časa , da smo začeli iskati skupni evropski jezik glede Libije in Egipta , potem ni čudno , da ob soočenju s poslabšanjem razmer v Grčiji lahko le rečemo , da čeprav imamo zdaj v Evropi veliko voditeljev , pa nimamo vodstva . 
Mislim , da je to ena večjih težav , ki ni bila ustrezno obravnavana . 
V tej krizi , ki je trajala veliko dlje od grške krize , smo na mestu , ko so vse rešitve , ki jih ponuja Svet , prepozne in po obsegu preozke . 
Zamisel , da lahko Evropska unija le nadaljuje na način , kot želimo , in zagotavlja boljše življenje za vse Evropejce , če rešimo Grčijo in stabiliziramo Jug , je zamisel , ki do zdaj še ni bila izrečena , in mislim , da dejansko obstaja institucija , ki je za to odgovorna , in to je Evropski svet . 
Menim , da Parlament tudi ni vedno zgleden primer . 
Parlament se na primer ni želel pravočasno sestati pred tem zgodovinskim zasedanjem Sveta , da bi sprejel resolucijo , s katero bi rešil probleme ravno v zvezi s to zgodovinsko krizo . 
Zdi se mi obžalovanja vredno , da se niti poslanci na levici , ki sedijo na moji desni , niso bili sposobni sestati pravočasno , da bi v imenu Parlamenta podali izjavo glede Grčije . 
Še enkrat bo rada načela temo , kaj je narobe v Grčiji , ker menim , da gospod Daul nosi odgovornost do stranke Nea Dimokratia . 
Toda ob upoštevanju pravičnosti je Skupina naprednega zavezništva socialistov in demokratov v Evropskem parlamentu prav tako odgovorna do gospoda Papandreouja in njegove vlade . 
Čeprav sem vesela , da mu je bila včeraj izglasovana zaupnica , bo grška vlada vključena v odločanje o poštenih programih v krizi . 
Dejstvo , da je to tako nepošteno porazdeljeno , da breme nosijo le nižje plasti družbe , da v Grčiji ni uvedenega davka na kapital in da je davčna utaja prav tako zelo razširjena , je nepošteno . 
Nacionalna solidarnost , ki je bila omenjena , mora prav tako vplivati na elito v Grčiji , ki še celo danes iz krize ustvarja dobičke , da prevzame svoj del odgovornosti . 
(Aplavz)
Ostajamo pri vsem , kar smo ob mnogim priložnostih že povedali glede Grčije . 
Daljše časovne omejitve , ugodnejša posojila - mislimo , da mora obstajati tudi blago , sistematsko in varno reprogramiranje dolga . 
Mislim , da je izraz nesposobnosti političnega vodstva v Evropski uniji , da to , kar smo potrdili za pravilno , in sicer da morajo zasebni upniki prav tako nositi breme , ni izvedeno , ker se bojimo bonitetnih agencij . 
Zato je vprašanje , ki nas je pripeljalo v krizo , še vedno prevladujoč dejavnik in do zdaj ni bilo političnega vodstva , ki bi to vprašanje rešilo . 
Mislim , da je to glavna stvar , o kateri je treba razpravljati na zasedanju Evropskega sveta v naslednjih nekaj dnevih . 
Gospod Barroso , želim vam vso srečo z vašim načrtom za pravičnejšo obdavčitev kot načinom za izhod iz krize . 
Ne vem , ali še vedno vztrajate pri davku na finančne transakcije . 
Mi smo še vedno zanj . 
Ta parlament je že večkrat izrazil podporo . 
Toda prav tako menim , da davčna utaja , nepošteno nagrajevanje in vsi dejavniki , ki so pomagali k povzročitvi finančnega zloma , še niso bili obravnavani . 
Tudi to je vaša odgovornost . 
Zahvaljujem se vam za pozornost . 
Gospod predsednik , če ta trenutek pogledamo Grčijo , se lahko tudi česa naučimo . 
Zahteve po varčevanju in poziv k odprodaji zadnjega srebra v državni lasti ne bodo rešili Grčije . 
Vse gre naprej po starem . 
Pred pozivanjem k zavezam se zahteva še več varčevalnih ukrepov in privatizacij . 
Obenem pa se še vedno poskuša z evropskim semestrom vsiliti to stečajno izkušnjo kot zgled za države članice . 
Celotna situacija je prišla tako daleč , da razmišljamo o ustanovitvi agencije za privatizacijo , ki bi temeljila na nemškem modelu agencije Treuhand . 
Gospa Lange , nemška agencija Treuhand je naredila veliko pozitivnega . 
Toda prav tako je pripeljala do množične deindustrializacije in zapravljanja državnega premoženja . 
Posledice je možno občutiti še danes . 
Toda ne želim , da bi sam arogantno predstavljal napake drugih . 
Milijarde dodatne pomoči Grčiji brez jasnih sprememb so le varnostna mreža za banke . 
V tem pogledu smo lahko tudi brez prostovoljnega sodelovanja zasebnega sektorja , tako je bilo rečeno . 
V tem primeru bi rekel , da je to politični neuspeh . 
Stvari se bodo nadaljevale enako kot prej . 
Edino alternativo vidim v radikalni spremembi naše finančne in gospodarske politike . 
Toda za to nam manjka poguma . 
Vzrokov za krizo ne rešujemo . 
To je srž problema . 
Manjka nam poguma , da bi zagotovili več demokracije in preglednosti ter da bi za zaprtimi vrati opravljali manj politične dejavnosti . 
To ogroža evropsko zamisel in omogoča uveljavljanje omejenega nacionalizma . 
Prosim , da se z vrha pošljejo jasna sporočila , toda sporočilo ne sme biti " nadaljujmo kot prej " . 
v imenu skupine EFD . - Gospod predsednik , vedno ko vprašam gospoda Barrosa , kakšen je načrt B , reče , da ga ne potrebujemo . 
Gospod Barroso , vedno ko napovem , da je še ena država na robu reševanja , rečete " ne ne , ni problema " . 
Zdaj smo na robu druge grške finančne injekcije in govorite " druge možnosti ni " . 
Po tej poti moramo nadaljevati . 
Spregledati moramo dejstvo , da nam španski trg obveznic pravi , da bodo oni naslednji . 
Spravili ste nas v pravo godljo . 
Imate stoodstotne dokaze o tem , da se zmotite z vsako napovedjo o evru in danes govorite , da bo ta sveženj spravil Grčijo na pot rasti , toda to se ne bo zgodilo . 
Grčijo bo spravil na pot tretje finančne injekcije , o kateri bomo razpravljali že čez nekaj mesecev . 
Reči moram , da se mi zdi prav bolno , ko vidim , da vi in vse bolj srhljiv Mednarodni denarni sklad ustrahujete državo , ki je pravzaprav izumila demokracijo , in da se njihovim ljudem govori , da morajo sprejeti ta varčevalni sveženj . 
Sprejeti morajo krčenje gospodarstva do točke , ki jih bo spravila v čisto gospodarsko depresijo . 
Govori se jim , da druge možnosti ni; to je oblika sadomonetarizma in spravlja jih v norost . 
Zbirajo se na ulicah , vrši se nasilje in če smo odkriti , lahko stvari gredo samo še na slabše . 
Niste jih oropali le denarja , oropali ste jih tudi njihove demokracije . 
Dobri , resnično dobri Evropejci bi zagotovili drugo možnost pomoči Grkom , da bi ponovno vzpostavili svojo lastno valuto , omogočili bi jim devalvacijo , ponovno pogajanje o dolgovih , saj je njihov delež dolga glede na BDP presegel točko brez povratka . 
Šele takrat lahko resnični varčevalni svežnji delujejo . 
Šele takrat bodo Grki sprejeli , da morajo varčevati . 
Če bomo nadaljevali po tej poti , je to pot socialne in gospodarske katastrofe . 
(Govornik se je strinjal , da sprejme vprašanje na podlagi modrega kartončka v skladu s členom 149(8))
(EL) Gospod predsednik , gospoda Faragea bi želela vprašati , ali ve , koliko znaša zunanji dolg Združenega kraljestva , in ali meni , da bi se lahko Združeno kraljestvo kot otok zmoglo rešiti samo . 
Gospod predsednik , Združeno kraljestvo je to preživljalo natančno pred dvajsetimi leti . 
Bili smo del mehanizma deviznega tečaja . 
Bili smo ujeti , poskušali smo se stabilizirati nasproti nemški marki z obrestnimi merami , ki so bile dvakrat višje , kot bi morale biti . 
Po nepotrebnem je bilo ob delovna mesta 1 milijon Britancev . 
Na srečo smo izpadli iz mehanizma deviznega tečaja , obrestne mere so se znižale in v 90-ih smo bili zadovoljni . 
Ne moreš združiti različnih gospodarstev z različnimi stopnjami rasti ter različnimi trgovinskimi tokovi po svetu . 
Dobili smo lekcijo . 
Hvala bogu se nismo pridružili evru . 
Bojim se , da so tisti , ki so se , zdaj ujeti v gospodarski zapor . 
(NL) Gospod predsednik , prejšnji torek je gospod Barroso dejal , da lahko Grčija računa na evropsko podporo . 
Evropa bo ustvarila dobre rezultate , je dejal . 
Na čem gospod Barroso dejansko utemeljuje svoja pooblastila ? 
Ali ni res , da je v skladu z Lizbonsko pogodbo finančna pomoč Grčiji izrecno prepovedana ? 
Ali ni res , da morajo nacionalni parlamenti posebej odobriti tako pomoč ? 
Ali ni res , da lahko pomoč tudi zavrnejo ? 
Pooblastila Komisije se širijo vse bolj . 
Napočil je čas , da temu naredimo konec . 
Komisija se ima za guvernerja vseh evropskih držav , za zadnjega nosilca odločitev pod vodstvom gospoda Barrosa . 
Gospod Barroso ni bil demokratično izvoljen . 
Noben evropski državljan ni volil zanj . 
Za vlado , ki vlada brez demokracije , imam le eno besedo , in to je diktatura . 
Birokratska diktatura , ki si želi pokoriti Grke in prav tako želi imeti glavno besedo na Nizozemskem . 
Nesprejemljivo je , da bi gospod Barroso odločal o tem , ali naj Nizozemska dodeli pomoč . 
Samo eno telo lahko odloča o tem , ali naj Nizozemska pomaga Grčiji , in to je nizozemski parlament . 
Dodelitev pomoči Grčiji je nekoristna . 
Škodi nizozemskemu gospodarstvu in nizozemskim državljanom . 
Glede tega je imel gospod Barroso prav . 
Nenazadnje je v torek sam dejal , da tudi če bi grški dolg čarobno izginil , težava ne bi bila rešena . 
Evropski vrh resnično ne more priti do drugačnega sklepa . 
Edina dolgoročna rešitev za to težavo je , da Grki spet uvedejo drahmo , ki bi jo lahko devalvirali sami . 
Tako drugim državam članicam ne bi bilo treba poravnati računa . 
predsednik Komisije . - - Gospod predsednik , rad bi le odgovoril na dve konkretni vprašanji , ki sta mi bili zastavljeni . 
Ne bom vstopal v to ideološko razpravo proti Evropi , v kateri , lahko rečem , je zanimivo videti skrajno desnico in skrajno levico združeni proti evru in proti evropskemu projektu . 
Zato želim še enkrat pozvati vse demokratične sile v Evropi , v tem parlamentu , v Grčiji , da se soglasno združijo in naredijo vse , kar je mogoče , da zagotovijo rast in blaginjo v Evropi . 
Dve konkretni vprašanji sta bili o finančnem davku in našem stališču o obratni kvalificirani večini . 
O finančnem davku želim potrditi , da bo predlog , ki ga bo Komisija predložila verjetno oktobra , davek na finančne transakcije . 
Opravili smo oceno učinka . 
Menimo , da sta dve možnosti: davek na finančne transakcije in davek na finančne dejavnosti . 
Odločili smo se , da zdaj vložimo predlog za davek na finančne transakcije , in en razlog je ravno v tem , da ni ustreznice za DDV na finančne transakcije . 
Zato bomo podali ta predlog do oktobra . 
(Aplavz)
Drugo vprašanje je zastavil gospod Verhofstadt . 
Želim pojasniti , da Komisija podpira Parlament pri glasovanju o obratni kvalificirani večini . 
Podpiramo vaše ambiciozno stališče . 
Obenem - in Olli Rehn bo imel priložnost , da vas to popoldne nagovori - bomo pozvali vas in Svet , da vidimo , ali je mogoče doseči končni dogovor . 
Ker prav tako menimo , da je po zaslugi stališča Parlamenta bil dosežen velik napredek v smislu svežnja , ki je zdaj zrel za presojo . 
Želim čestitati vam , Parlamentu , tistim , ki ste največ delali na tej zadevi , in tudi madžarskemu predsedstvu Sveta , saj je opravil zelo pomembno delo . 
Ob koncu želim povedati vam vsem , da če upoštevamo sedanji položaj , bo cena v smislu odgovornosti , če ne bomo imeli dogovora o tej zadevi , zelo visoka . 
Komisija podpira pristop Skupnosti . 
Komisija podpira največjo možno ambicioznost , ki je črta , za katero mislim , da jo tudi vi določate . 
To so konkretni odgovori na konkretna vprašanja . 
(DE) Gospod predsednik , predsedujoča Svetu , gospod Barroso , gospe in gospodje , glede Grčije je bilo povedanega že veliko . 
Rad bi dodal le še dve misli o tej zadevi . 
Prva je , da kljub vsem skrbem in strahu , ki ga čutijo ljudje , načel ne smemo izgubiti izpred oči . 
Dve načeli , ki določata Evropo , sta solidarnost - za tem stojimo - in čut za posamično odgovornost - , da Grki in vsi tisti , ki prejmejo dejanja solidarnosti , prav tako prevzemajo odgovornost . 
Druga misel je ta , da je bil omenjen velik preskus za Evropo in skrb , da bo projekt morda celo neuspešen in da se bodo stari duhovi , za katere smo mislili , da smo se jih znebili , ponovno vrnili v Evropsko unijo . 
Vse to bi rad obrnil okrog in pogledal na to s pozitivnega smisla . 
Ne bi smeli govoriti le o težavah , pač pa tudi o uspehih . 
Omeniti bi morali na primer , da so nekatere baltske države uspele premagati krizo in da se bo Irski z evropsko podporo naslednje leto uspelo vrniti na trge z obveznicami . 
To bi lahko bila velika priložnost , da dokažemo ljudem , da smo skupaj močnejši . 
V tem smislu je na zasedanju Sveta težko reševati drugo veliko vprašanje , in sicer vprašanje migracije . 
Toda obstaja dobra povezava , ki povezuje dve vprašanji , ker v zvezi z vprašanjem migracije , zlasti s Schengenom , vidimo na delu enako načelo , in sicer da se zaradi nacionalnega egoizma zdaj dvomi v velik evropski uspeh . 
Prepričan sem , da smo vsi videli številke , ki kažejo , da je 18 . 000 beguncev prispelo v Italijo . 
Toda vsi vemo , da za Italijo 18 . 000 beguncev ni preveliko breme , saj je samo Belgija lani sprejela dvakrat toliko beguncev . 
Zato ni bilo prav od Italije , da se je odzvala tako , kot se je . 
To je bilo notranje oblikovanje politike s strani italijanskega ministra za reforme , Umberta Bossija . 
Zaradi nekaj sto ljudi je Francija odgovorila s ponovno uvedbo nadzora na mejah in tudi to je bilo zaradi domačih političnih razlogov . 
Tudi na Danskem so bili razlogi notranje politične narave . 
Zato bi rad , da Svet s svojega zasedanja pošlje jasna sporočila . 
Ko se razpravlja o migraciji in Schengenu , morajo voditelji držav in vlad Evropske unije odgovoriti z jasnim sporočilom , da ne želimo nacionalnega egoizma , še zlasti ne na tem področju . 
Namesto tega želimo braniti velik uspeh , ki je svobodna Evropa . 
Gospod Barroso , pri tem boste gotovo dobili podporo Parlamenta . 
(DE) Gospod predsednik , predsedujoča Svetu , predsednik Komisije , najprej bi rad spregovoril nekaj besed o temi , ki mi je pri srcu , in to je seveda Hrvaška . 
Upam , da bomo uspešni pri sprejetju odločitve , da resnično omogočimo Hrvaški , da se zdaj vstopi v Evropsko unijo . 
Komisija je tukaj opravila dobro delo - komisar Füle , vi sami , gospod Barroso , in tudi madžarsko predsedstvo . 
Bilo bi dobro in pomembno sporočilo za problematično regijo , kot je Balkan , če bi bila država , ki je dobro opravila svojo nalogo , naslednja v vrsti . 
Ko rečem " opravila svojo nalogo " , to ne pomeni , da so vse težave rešene . 
Pravkar smo bili priča nekaterim nesprejemljivim dogodkom v Splitu v povezavi s parado ponosa . 
Toda za vlado je pomembno , da se zavzame za temeljne svoboščine in pravice . 
Dovolite , da spregovorim par besed o Grčiji . 
Gospod Barroso , dejali ste , da bo težko razložiti državljanom , če ne bomo našli rešitve , na primer v povezavi s svežnjem o gospodarskem upravljanju . 
Toda , gospod Barroso , državljanom bo tudi težko razložiti , če se osredotočimo le na varčevanje . 
Govorili ste o rasti in dejali , da potrebujemo nekaj za spodbujanje rasti - toda kaj natančno , gospod Barroso ? 
Ni mogoče verjeti , da bo samo varčevanje vodilo do rasti , če obenem ne ponudimo drugih možnosti . 
Gospod Verhofstadt je navedel nekaj težav . 
Ne le levičarsko usmerjeni gospodarstveniki - v včerajšnjih gospodarskih rubrikah , na primer v Le Monde , ki ni levičarsko usmerjeni časopis , jasno navajajo: varčevanje na eni strani - da , potrebujemo določene omejitve - , toda potrebujemo tudi rast in naložbe . 
Ko je govora o privatizacijah , gospod Barroso , veste natančno , kako Grčijo zdaj hitro prisiliti v val privatizacij - kot je dejal gospod Bisky , stvari se odprodajajo . 
Toda Grčiji moramo dati čas , da privatizira tiste stvari , za katere je to razumno storiti v času , ko bo prejela primerno vsoto denarja zanje . 
Drugič , reči moramo , da je prav tako treba vložiti nekaj denarja . 
Če rečete , da želite sprostiti regionalna sredstva in vire iz strukturnih skladov , potem se moramo odmakniti od obveznosti sofinanciranja , ker jih sicer Grčija ne bo mogla porabiti . 
To so vsi predlogi , ki jih čakamo od Komisije , gospod Barroso . 
Smo za varčno politiko in varčevanja , kjer je to potrebno , in smo tudi za omejitve in ukrepe prestrukturiranja . 
Toda to ne bo delovalo brez rasti . 
Če bomo ob koncu dneva nadaljevali kot zdaj , ne bomo rešili Grčije ali naših bank in niti ne bomo rešili naših davkoplačevalcev; namesto tega bomo končali v kaosu . 
Zato , gospod Barroso - in to seveda velja tudi za Svet - , potrebujemo poleg strukturnih ukrepov tudi rast . 
Predlogi za rast in zaposlovanje so bistveni za prihodnost Grčije in tudi Evrope . 
(Govornik se je strinjal , da sprejme vprašanje na podlagi modrega kartončka v skladu s členom 149(8) Poslovnika)
(CS) Gospod predsednik , gospoda Swobodo bi rad vprašal , ali se strinja s stališčem , da se kriza v določenih državah članicah uporablja kot orodje , da se državljanov skrivaj razreši njihovega premoženja . 
Ali tudi on to pojmuje tako ? 
(DE) Gospod predsednik , v vseh državah , ki prestajajo krizo , so bile težave resnične . 
Tega nima smisla zanikati . 
Ta položaj je mogoče zlorabiti iz dveh različnih strani . 
Lahko se zlorablja s tem , kar počnejo nekatere bonitetne agencije , ko na primer dajejo nasvete , ki države peljejo v propad . 
Toda lahko se zlorablja z dajanjem političnih izjav , da nam ni treba ničesar spremeniti . 
Če nekateri protestniki v Grčiji ali drugih državah na primer menijo , da nam ni treba ničesar spremeniti in da lahko delamo kot prej , potem se motijo . 
Zato se strinjamo , da damo vso podporo ukrepom , ki jih predlaga vlada gospoda Papandreouja . 
Ti ukrepi so korak v pravo smer . 
Treba jih je podpreti in to je nekaj , kar morajo priznati nekateri sindikalisti v Grčiji - edini način , da se to premaga , je , če skupaj vodimo politiko rasti . 
To sem hotel pojasniti . 
Z drugimi besedami , nobene zlorabe z nobene strani . 
To je zelo pomembno . 
(DE) Gospod predsednik , po včerajšnji izglasovani zaupnici v Atenah z izidom , ki se ga vsi zavedamo , je časopis Bild v Nemčiji natisnil naslov " Grški vodja je preživel - Evropa si lahko oddahne " . 
Reči moram , da sem bil tudi jaz zadovoljen z izidom tega glasovanja , toda menim , da je mnogo prezgodaj za to , da bi si oddahnili . 
To je zato , ker moramo naslednji teden uspešno uvesti pomemben varčevalni sveženj . 
To je naslednji velik preizkus . 
Celo takrat bomo daleč od tega , da bi si lahko oddahnili . 
Nadaljnji koraki in ukrepi bodo še vedno potrebni , preden bo kriza premagana . 
Menim , da je to , kar je bilo povedano tukaj , resnično . 
Ljudje v Grčiji potrebujejo luč na koncu tunela . 
Toda rad bi tudi jasno povedal , da ljudje v državah , iz katerih prihaja večina pomoči , tudi potrebujejo luč na koncu tunela . 
Občutek imajo , da dajejo in dajejo in da temu ni konca . 
V Grčiji imajo ljudje občutek , da varčujejo in varčujejo in da temu ni konca . 
Zato je strategija rasti tako pomembna . 
Zato so privatizacije bistvene , da odprejo in liberalizirajo zaprto gospodarstvo . 
Zato je prav , da odločno spodbujamo in podpiramo zmanjšanje javnega dolga v Grčiji . 
Demokracija mora to potrditi . 
Kar se dogaja v zvezi z gospodom Samarasom , je popolnoma neodgovorno . 
Toda prav je , da na primer damo jamstva za naložbe . 
Prav je tudi , da črpamo neporabljena sredstva EU , gospod Barroso , in jih damo na razpolago Grčiji , ker navsezadnje ne bo imela le Grčija koristi od večje rasti , pač pa tudi cela Evropa . 
Če malce pogledamo v prihodnost , je prav tako pomembna ena stvar: pakt za stabilnost in rast je treba okrepiti . 
Preprečiti moramo prihodnje krize . 
Tukaj pride v poštev obratna kvalificirana večina . 
Noben navadni državljan ne bo razumel , kaj to v resnici pomeni . 
Če povem preprosto , če bo pakt za stabilnost in rast imel ta čudni tehnični element , ki sem ga pravkar omenil , bo vpliven , sicer pa ne . 
Potem ne bomo mogli podpreti tega svežnja . 
Obratna kvalificirana večina v preventivni fazi pakta za stabilnost in rast je , kar zadeva nas , neobhodno potrebna . 
Gospod Barroso , zelo sem zadovoljen , da ste ponovno razložili , da je Komisija natančno takega mnenja . 
Rad bi videl , da ta parlament ta projekt podpre . 
(DE) Gospod predsednik , hvala , gospod Lambsdorff , sem enakega mnenja , da Grčija nujno potrebuje politično enotnost . 
Toda to se seveda začne z dejstvom , da morajo biti tam vloženi predlogi zelo pošteni . 
Enotnost v državi bo dosežena le , če se obnovi zaupanje v tamkajšnjo politično in gospodarsko elito . 
Da bo to mogoče , morajo vloženi predlogi prinesti enotnost . 
Toda vprašanje , ki bi vam ga rad zastavil , je naslednje: v vaši skupini bi rad videl tudi nekaj skladnosti . 
Tukaj pozivate k evroobveznicam , toda v Nemčiji ste izjavili , da so evroobveznice vrsta bogokletstva . 
Iz vaše skupine v nemškem parlamentu vidimo največje nasprotovanje skupnim evropskim . . . 
(Predsednik je prekinil govornika)
Gospod Giegold , postopka modrega kartončka ne morete uporabiti , če ne boste zastavili vprašanja . 
Zato gospod grof Lambsdorfski prav gotovo nima kaj odgovoriti . 
(EL) Gospod predsednik , kot Grkinja bi se rada zahvalila Evropski komisiji , Svetu in Evropskemu parlamentu za vso podporo , ki so jo dali Grčiji do danes . 
Zlasti bi se rada zahvalila vsem v Komisiji , ki so trdo delali 18 mesecev , da bi rešili grško krizo . 
V Evropskem parlamentu smo danes veliko govorili o Evropi . 
V tem večnacionalnem Parlamentu bi rada podala eno domoljubno pripombo . 
Mi , Grki , smo dali Evropi njeno ime in smo veliko prispevali k temu , kar imenujemo " evropska civilizacija " in " evropske vrednote " . 
Za kaj prosimo grški politiki in grški ljudje ? 
Prosimo za vaše spoštovanje in solidarnost . 
Kaj lahko obljubimo ? 
Da bomo trdo delali , da bomo deželo , ki smo jo pripeljali do te točke - to je predvsem naša težava in mi smo krivi - , postavili nazaj na noge . 
Dovolite , da podam tri predloge: . . . . . 
(Predsednik je prekinil govornico)
Gospod predsednik , prisotnost velikega števila domnevnih prosilcev za azil iz Libije in Tunizije bo na dnevnem redu . 
Tunizija je država , ki je strmoglavila svojega diktatorja , torej od česa bežijo ti Tunizijci ? 
Demokracije ? 
Morda bi morali pričakovati na prvem mestu v vrsti gospoda Bena Alija , pred kratkim upokojenega diktatorja . 
Libija je vojno območje . 
Toda ljudje ne postanejo prosilci za azil samo zaradi tega , ker živijo v nevarni državi . 
Nekaj je na osebi , ki jo postavlja v nevarnost . . 
Spor je verjetno v tem , ali naj jih Italija ali Malta sprejmeta , saj sta prvi državi , v katere prispejo , ali naj jih sprejmejo ostale države članice . 
Moj odgovor je , naj jih ne sprejme nobena in naj se čim prej vrnejo v severno Afriko . 
Če pravila EU o azilu resnično navajajo , da je samo zahtevek prosilca za azil dovolj , da nastane obveznost njihovega sprejema , potem je ta pravila treba spremeniti . 
Pravila je napisal človek in lahko se jih razveljavi . 
Če to pomeni , da države članice in tudi sama EU zavračajo druge mednarodne sporazume , potem naj bo tako . 
Države članice je migracija prav gotovo spremenila . 
Prišel je čas , da se tok zaustavi in se spodbudi vračanje . 
Pristop Hrvaške je prav tako na dnevnem redu . 
Katere ukrepe bo sprejela EU , da se zagotovi , da bo referendum potekal pošteno in da bosta slišani obe strani ter da se bo porabil enak znesek denarja ? 
Predvidevam , da svobodnega in poštenega referenduma najverjetneje ne bo . 
Državo bo preplavila propaganda EU in tisti , ki so proti pristopu Hrvaške , bodo izločeni iz razprave . 
(HU) Gospod predsednik , naslednje zasedanje Evropskega sveta bo teklo tudi o zaupanju . 
Dosegli smo zgodovinski trenutek . 
Zgodovinski zato , ker bomo opredelili izzive , s katerimi se mora Evropska unija spopasti in na katere zdaj ne moremo druga kot dati odgovorne odgovore . 
Toda ti odgovori so tesno medsebojno povezani . 
Najprej bi rada čestitala madžarskemu predsedstvu za odlično delo in izrazila svojo zahvalo za to . 
Zlasti bi se rada zahvalila ministrici Eniki Győri , ki je bila povsod prisotna , za njeno delo . 
Določila je strog urnik , ki se ga je celotno predsedstvo uspelo držati , obenem pa so ohranili prijateljski odnos s Parlamentom , za kar se jim še enkrat zahvaljujem . 
To polletje je bilo resnični izziv , ker to ni bila le nova naloga za madžarsko predsedstvo , pač pa so bile nove tudi naloge same . 
Samo pomislite na začetek in institucionalizacijo evropskega semestra ter šesterček o gospodarskem upravljanju , ki sta bila oblikovana v okviru postopka o soodločanju , ki bo prinesel popolnoma nov gospodarski pristop . 
Ob približevanju zasedanja Sveta in vprašanjih glede svežnja , ki jih je še potrebno rešiti s kompromisom , so pričakovanja velika . 
Obenem pa imata Svet in Parlament veliko odgovornost glede dogovora , ker morata odločati o tem , ali želita slediti slabim praksam , ki so vodile v slabitev pakta za stabilnost in rast ter neposredno tudi v krizo , ali naj prenehata s politiko dogovorov , ki so sklenjeni na ravni držav članic , in slabimi kupčijami in končno dasta prostor novemu pristopu gospodarske politike , ki bo ponudila skupne evropske rešitve in je grajena na skupnih vzpostavljenih pravilih ter bo končno izpopolnila vidik gospodarske politike v zvezi s povezovanjem , z močno Evropo v središču . 
Državljani , nacionalni parlamenti in trgi , vsi pričakujejo od Evropske unije , da bo enotno oblikovala evropsko gospodarstvo , da bo sledila skupno sprejetim pravilom , da bo zagotovila stabilnost skupne valute in da bo učinkovito varovala evropske državljane pred krizo . 
(ES) Gospod predsednik , člani Evropskega parlamenta popolnoma razumejo , da se bo razprava o Evropskem svetu , ki bo potekal 23 . in 24 . junija , še naprej osredotočala na vztrajno krizo in težave , s katerimi se spopada evro , in na Grčijo . 
Toda rad bi se pridružil tistim , ki so izpostavili , da se dnevni red tam ne konča . 
Moramo razpravljati tudi o vprašanjih glede elementov , ki so bistveni za območje svobode , pravice in varnosti , zlasti Schengena , ki je verjetno ključen za prosti pretok oseb . 
Ne moremo dovoliti , da se klic po demokraciji , ki se je razširil preko severne Afrike , sreča še s čim drugim , kot je jasen , brezpogojen odziv . 
Poleg tega pa ta odziv ne more biti reforma schengenskega sporazuma . 
Nasprotno , biti mora krepitev schengenskega sporazuma . 
To so precedensi , ki jasno nakazujejo , da ob nepričakovanem nenadnem migracijskem pritisku , kot je bil primer na Kanarskih otokih , v Španiji , med 2004 in 2006 , dani odgovor ne more biti več in boljša Evropa , ampak tudi prispevek k zahtevi za boljšo demokracijo v sosednjih državah . 
Vemo , da so bile Malta , Italija in Francija podvržene temu pritisku , toda biti moramo zelo jasni , da mora Svet opraviti svojo vlogo s tem , da zaključi z azilnim svežnjem , da zaključi z migracijskim svežnjem , da zaključi z reformo Uredbe Frontex in nenazadnje s posodobitvijo solidarnostne klavzule , ki je vključena v člen 80 Pogodbe o delovanju Evropske unije , kar pomeni posodobitev Direktive 2001 / 55 / ES . 
Nazadnje bi rad izrazil svojo zaskrbljenost o sporočilu , ki je bilo poslano in namenjeno uvedbi mehanizma za odzivanje , ki bo omogočil ponovno vzpostavitev notranjih meja Unije v določenih izrednih okoliščinah . 
Izjemno jasni moramo biti glede tega , s čim se ukvarjamo in kakšna bo evropska razsežnost , strogo v zvezi z institucijami EU , tako da se ne bomo znašli na spolzkih tleh ali kontraproduktivni poti . 
Gospod predsednik , po obdobju odprtosti , strpnosti in navdušenja nad Evropo smo bili v zadnjih letih priča poslabšanju naše enotnosti in delitvi med Evropejci , celo v tem parlamentu , o vprašanjih , kot so svoboda gibanja , priseljevanje , nacionalni interesi in predvsem denar . 
Na žalost ta svetovna gospodarska kriza osvetljuje naša najslabša nacionalna in populistična stališča . 
Dnevne izjave o Grčiji s strani nacionalnih politikov in zainteresiranih strani le prispevajo k zmedi in ustvarjajo na trgih še več špekulacij . 
Tveganje , da se okuži vsaka posamezna država članica , je resnično . 
Medtem ko Grčija deli svoje breme odgovornosti v svoji krizi , naši evropski voditelji delijo prav tako svoj delež . 
Če bi pred enim letom EU pokazala enotno in popolno zavezanost pri pomoči Grčiji , zdaj ne bi skakali iz enega načrta reševanja v drugega . 
Ne potrebujemo več strokovnih posvetovanj . 
Potrebujemo povezanost , odločnost in enotnost , saj smo v psihološki vojni in trg preskuša evropsko enotnost in ne grški varčevalni načrt . 
Bistveno je poslati nedvoumno sporočilo podpore in spodbude , da Evropa stoji za Grčijo . 
Poleg tega bi morali znižati obrestno mero in pri dostopanju do sredstev EU pokazati več prožnosti . 
Poleg tega mora biti Grčija pripravljena tudi vzeti usodo v svoje roke . 
Medtem ko so reforme in varčevalni ukrepi potrebni , moramo tudi vedeti , da to dolgoročno ni dovolj za okrevanje . 
Vrniti se moramo k osnovam , spodbuditi vlaganja in rast . 
Upam , da jutri noben evropski voditelj ne bo izostal , kar se solidarnosti tiče , ker je Grčija le stran v knjigi z naslovom Evropa; torej če stojimo za Grčijo , stojimo za Evropo . 
(IT) Gospod predsednik , gospe in gospodje , glede Grčije bom dejal , da je treba le poslušati razpravo , da pridemo do spoznanja , na kateri stopnji je evropsko upravljanje . 
Upravlja se na pogled , brez natančnih ciljev . 
Nič nam ni bilo povedano takega , za kar bi držal pesti , če bi bil Grk - morda grški delavec ali majhen grški podjetnik , ki se spopada s propadom . 
Kar zadeva priseljevanje , sem slišal kritiziranje Italije , ker ne želi sprejeti beguncev . 
Pred nekaj urami je gospa Malmström javno izjavila , da ko se je začela tragedija libijskega izgnanstva , so se vsi zavezali , da bodo sprejeli vsaj 800 beguncev na državo . 
V praksi jih nihče ne sprejema in izpostavila je svetel primer Norveške . 
Pristajajo v Lampedusi in malo na Malti , mi smo edini , ki jih sprejmemo . 
Italija jih je sprejela . 
Italija . 
Ljudje so govorili o ministru Bossiju in tu je še minister za notranje zadeve , gospod Maroni: oba ministra sta iz rasistične stranke Lega Nord , ki je sprejela begunce . 
Če ni nasprotnega dokaza , je to resnica . 
Na koncu je tu še poglavje o Hrvaški . 
Za Hrvaško je zelo pomembno , da se pridruži EU , toda pomembno se je tudi spomniti , da je papež opozoril Hrvate , naj se pazijo birokratske , centralistične strukture . 
(IT) Gospod predsednik , gospe in gospodje , ravno zapletenost in , če se tako izrazim , težavnost dnevnega reda za Svet 24 . junija nas pripeljeta do pomanjkljivosti instrumentov , ki so nam na razpolago . 
Kaj natančno nam je na razpolago ? 
Evropska unija . 
Evropska unija je nenehno delo , nedokončano delo , ki ga velikokrat nismo uspeli dokončati ravno zaradi naše šibkosti in strahu . 
Evropska unija nam je na razpolago , toda Združene države Evrope nam niso . 
To pomeni , da ko nacionalne vlade omahujejo zaradi notranjih interesov , nimamo instrumenta , ki bi ga lahko aktivirali , da bi izvedli to , kar bi lahko bila rešitev za naše težave . 
Da bi končno uspeli in si dali na razpolago Združene države Evrope , bo potrebno vodstvo ne le od nacionalnih vlad , ampak najprej od evropskih institucij . 
Menim - predsednika Barrosa ni več tukaj - da mu je njegova previdnost prinesla drugo izvolitev . 
Z veseljem bi zanj glasoval še tretjič , toda tokrat za njegov pogum . 
Z drugimi besedami , ker je bil ponovno izvoljen zaradi svoje previdnosti , bi ga tretjič ponovno izvolil zaradi njegovega poguma . 
Zaradi zahtevnega dnevnega reda , ki ga bo reševal Svet 24 . junija , pričakujem , da bo vodstvo Komisije in evropskih institucij prepričalo nacionalne vlade , da naše ideje postavi pred karkoli je že v naših interesih . 
Menim , da je to edina prava pot naprej . 
Sicer bomo nadaljevali z razpravami , v katerih godrnjamo glede dejstva , da je morda francoska vlada sprejela pobudo o Schengenu zaradi notranjih razlogov ali da italijanska vlada ni želela upoštevati nekoga ali da je grška vlada še vedno prešibka , da bi lahko bila sposobna prevzeti odgovornost za svoje lastne odločitve . 
Glavno vprašanje pa je drugje: Če ne bomo razjasnili politične narave evropskega projekta , ne bomo sposobni reševati svojih težav . 
(EL) Gospod predsednik , pridružila bi se zahvalam gospe Tzavela - in za to se ji želim zahvaliti - parlamentom in prebivalcem Evrope za podporo , ki so jo dali in jo še naprej dajejo moji državi . 
Kot so pokazali dogodki v zadnjih nekaj dneh , se je Grčija odločila , da nadaljuje in uspe v svojih prizadevanjih za prestrukturiranje svojih financ in za spodbujanje strukturnih reform . 
Toda če bi naj bila ta prizadevanja kronana z uspehom , potem je treba izpolniti dva pogoja . 
Prvi pogoj je , da moramo biti sposobni dati ljudem ne le varčevanje , pač pa tudi pozitivna pričakovanja , pričakovanja za rast , zaposlovanje in nova delovna mesta . 
Drugi pogoj je ta , da potrebujemo okolje varnosti in podpore od Evropske unije , okolje politične povezanosti , ker smo bili v krizi in zlasti v zadnjih nekaj tednih priča neformalnemu javnemu dialogu med evropskimi prestolnicami , Evropsko komisijo ter Evropsko centralno banko in bonitetnimi agencijami , ki delujejo kot čudna vrsta sodnika , v povezavi s tolikokrat omenjeno vključitvijo zasebnega sektorja v novo reševanje Grčije . 
Ta čudna vrsta razsojanja ne prija ne Evropski uniji ne politični uniji . 
Utišati moramo to neubranost , ker lahko le v okolju politične povezanosti upamo na prave pogoje , ki bodo omogočili , da bodo izredna prizadevanja grških ljudi kronana z uspehom . 
Gospod predsednik , veliko vprašanje , s katerim se bodo jutri spopadli voditelji EU , je , ali so kos nalogi , da ohranijo evropske dosežke , kot sta skupna valuta in območje prostega pretoka . 
 " Več Evrope " ni odgovor na vse; na ključna vprašanja , kot so ta , potrebujemo okrepljeno sposobnost za evropsko sprejemanje odločitev . 
Pozdravljam današnjo veliko ostrejšo izjavo predsednika Barrosa , kot jo je podal majav naši razpravi o Schengenu in migraciji . 
Potem bi moral prebrati zakon o izgredih Italiji in Franciji na način , kot je to prej storil v tej razpravi Manfred Weber iz PPE . 
V odličnem članku , objavljenem v včerajšnji izdaji časopisa Financial Times , je Mario Monti obžaloval pretirano pokoritev velikim državam članicam in " kulturo vljudnosti " v Svetu , kar je pomenilo , da se države članice med seboj niso obtoževale neuspehov . 
Bolj neolikano bi temu dejal: " Jaz tebi , ti meni " . 
To je bilo katastrofalno pri vprašanju grške prikrojene statistike . 
Na ravni EU potrebujemo pristojnost odločanja in ukrepanja o glavnih vprašanjih , toda potrebujemo tudi iskrenost , brez katere je medsebojno zaupanje nemogoče . 
(IT) Gospod predsednik , gospe in gospodje , videli smo , da se z vprašanjem priseljevanja nobena država ne more spopasti sama . 
Bistveno je imeti politiko , ki bo obvladovala velika migracijska gibanja in ki podpira razvojno sodelovanje ter zagotavlja večstranske in dvostranske dogovore z matičnimi in tranzitnimi državami migrantov . 
Na žalost novi evropski instrumenti zunanjega delovanja niso bili uporabljeni v duhu ali z vizijo pogodb , kot zdaj ugotavlja Italija . 
Glavne države članice so se dejansko morale spopasti z begunsko krizo z enostranskimi pobudami , ne da bi se lahko zanesle na evropsko solidarnost . 
Zato pozivam Komisijo , da določi primere , v katerih lahko govorimo o množičnem prihodu razseljenih oseb v skladu z določbami iz Direktive 2001 / 55 / ES o začasni zaščiti in s tem določi natančne , merljive kriterije , ki jih je mogoče jemati za stalne . 
Tako pojasnilo je pomembno za spodbujanje učinkovite skupne politike o migraciji in za zagotavljanje tega , da se breme deli . 
(FR) Gospod predsednik , čestital bi rad ministrici Győri , predsedujoči Svetu , za njeno predsedovanje . 
Prav tako bi rad pozdravil podpredsednika Evropske komisije in podal dve pripombi . 
Prva se nanaša na Grčijo . 
Mislim , da je treba utrditi finančni položaj in si izmisliti ukrepe za spodbujanje rasti . 
Kar zadeva finančno konsolidacijo , je jasno , da je izredno težko reševati preteklost in obenem načrtovati prihodnost . 
Predlagam oblikovanje vrste kreditnega posrednika , ki bi lahko prevzel grški slabi dolg v primerni finančni ali ločeni strukturi . 
Ker politično soglasje , ki smo ga dosegli , ne dovoljuje kapitalskih izgub , zakaj ne bi razcepili grški dolg in s tem omogočili grški vladi , da upravlja s prihodnostjo , in temu posredniku , da reši preteklost s prestrukturiranjem ? 
Kar zadeva obrestne mere , je potreben prispevek od bank , ki so ustvarile velike dobičke z nakupom dolgov po 16 % in so potem podvojile premoženje , ko so ti padli na 8 % . 
Prav tako predlagam preiskavo finančnih transakcij , ki vključujejo državne dolžniške instrumente , ki jih lahko zaupamo v izvajanje Evropskemu organu za vrednostne papirje in trge . 
Kreditne institucije so do določene mere zagotovile , kar v francoskem pravu imenujemo oblika nepoštene pomoči prezadolženim strukturam . 
Torej so zagrešile kršitev in so povzročile škodo: za to se morajo odkupiti . 
Kar zadeva rast , podpreti moramo predlagan načrt predsednika Barrosa za 1 milijardo EUR in za Grčijo zagotoviti ustrezni razvojni načrt . 
Odobravam zamisel , ki jo je predstavil gospod Cohn-Bendit: Zakaj se ne bi osredotočili na izdatke za vojaške namene , ki predstavljajo 4 % BDP ? 
Poleg tega menim , da če bi Evropska unija lahko posredovala med Turčijo in Ciprom , bi prihranili Grčiji 2 % njenega BDP . 
To so ukrepi , ki bi lahko pomagali uresničiti razvojni načrt za Grčijo . 
(PT) Gospod predsednik , moja pričakovanja za prihajajoči Svet so precej nizka , ker v Evropski uniji vlada delitev: namesto odločitev vlada oklevanje in namesto solidarnosti egoizem . 
Tako gre Evropa . 
Poglejmo si primer Grčije . 
Ne bom govorila o svoji državi , Portugalski , ker je nova vlada šele prišla na oblast . 
Vse , kar lahko naredim , je , da ji želim veliko uspeha tako za Portugalsko kot Evropo . 
Pa govorimo potem o Grčiji . 
Grčija ni kot vsaka država . 
Je polnopravna članica Evropske unije že desetletja in spada v Euroskupino . 
Pomembno se je spomniti , da je Grčija zibelka demokracije . 
Ta dejstva bi morala biti dovolj , da bi Evropska unija obravnavala Grčijo z večjim spoštovanjem . 
Grki so odgovorni za težavni položaj , v katerem so se znašli , toda enako velja za evropske institucije . 
Gospod Papandreou , predsednik vlade , je naredil vse , ker je v njegovi moči , da se bi rešili iz težkega položaja . 
Z veliko poguma in dostojanstva je sprejel varčevalne ukrepe , pa če so izvedljivi ali ne . 
To , kar se dogaja z Grčijo , se lahko en dan zgodi z Irsko ali Portugalsko , Španijo ali Belgijo , Italijo ali Francijo . 
Za evropske institucije imam vprašanje: kako lahko države v težavah nosijo škandalozne obrestne mere , ki so jim bile vsiljene , in obenem zmanjšajo svoj proračunski primanjkljaj in javni dolg ter spodbujajo gospodarsko rast in ustvarjajo delovna mesta ? 
Ali ne menite , da te države s tako vrsto obravnave tvegajo , da ne bodo razpadle od bolezni pač pa od zdravila ? 
To ni prava pot . 
Potrebujemo usklajen načrt , ki bo branil enotno valuto , ki bo varoval pred špekulacijami o državnih dolgovih in ki se bo odpovedal bonitetnim agencijam , ki so prve krive za krizo , v kateri se nahajamo . 
(FR) Gospod predsednik , prvi previdnostni ukrep , ki ga je treba sprejeti , če želimo preprečiti požar velikega obsega , je , da se nehamo igrati z ognjem . 
Strinjam se s predsednikom Barrosom , ko navaja , da mora grška vlada narediti vse , kar lahko , da uredi zadeve , tako da lahko Evropska unija sprejme ukrepe . 
Z drugimi besedami , Grčija si mora spet pridobiti verodostojnost . 
Ali si isti klic po odgovornem ravnanju ne zasluži , da se naslovi na vse vlade v EU ? 
Ali se vsi politični voditelji zavedajo vpliva izjav , ki so jih podali o Grčiji v zadnjih 18 mesecih ? 
Za Evropsko unijo je prišel čas , da jutri zaustavi nesoglasja med svojimi članicami . 
Potrebne so štiri stvari za preprečitev grške krize , da ne bi po celotnem območju evra povzročila učinka domina , ki se ga tako bojimo: prvič , enotna Grčija z načrtom za oživitev gospodarstva in proračuna; drugič , Evropska unija in Euroskupina , ki jih združuje isti cilj; tretjič , malo več časa , kot je bilo sprva načrtovano , zlasti za privatizacije; in četrtič , solidarnost , ki se pravilno razume in ki ne vsebuje le novih posojil , toda tudi in predvsem tehnično pomoč partnerjev in zlasti Komisije . 
(PT) Gospod predsednik , najprej naj povem , da od tega Evropskega sveta pričakujem zelo odgovorne odločitve , zlasti ob upoštevanju gospodarskih razmer , ki smo jih izkusili v zadnjih tednih . 
Biti mora odgovornejši od prejšnjega Sveta , ki je poskusil preložiti težavo za tri mesece , večinoma zaradi razporeda volitev . 
Od tega odgovornega odločanja pričakujem , da bodo ljudje spoznali , da so gospodarska in finančna vprašanja bistvena in odločilna za Evropo ter da so pomembna za prvotni namen Evrope , in to je ohranjanje miru . 
Če bomo pristopili k težavam tako , da bodo države članice začele gojiti nezaupanje ena do druge , da bomo sejali nezaupanje med različnimi državami , da bomo ustvarjali in povečevali razlike in rivalstvo med južnimi in severnimi državami , med osrednjimi in obrobnimi državami , bo končni rezultat zaton Evropske unije . 
Mislim , da gre ne glede na tehnične rešitve ali politična nesoglasja pri Evropskem svetu za to , da vemo , ali želimo , da se evropski projekt nadaljuje in je veljavni načrt za strategijo za mir v Evropi . 
Mislim , da gre za to . 
V govorih mnogih voditeljev opažam , pa naj bodo v državah , ki so v težavah , ali v državah , ki prispevajo in so neto plačnice , neodgovorno razpravo , ki pogosto apelira na določene izredno negativne lastnosti njihovih nacionalnosti . 
Iz tega razloga in le iz tega razloga pozivam k čutu za odgovornost voditeljev evropskih vlad , da podajo rešitve , ki bodo omogočile Evropi najti izhod in rešiti nastali položaj . 
(IT) Gospod predsednik , gospe in gospodje , medsebojni strah in nezaupanje - kot je gospod Mauro pravkar dejal - vplivajo na odločitve , ki jih sprejemajo evropske vlade o krizi . 
Evropa se mi zdi kot nogometna ekipa , ki izgublja 2 proti 0 in katere igralci mislijo , da lahko popravijo rezultat tako , da žoge več ne podajo in jo skušajo zadržati zase . 
Toda nobene igre ni mogoče igrati sam . 
Niti Maradona niti Pelé ne bi mogla sama dobiti tekme s to krizo sama . 
Grška kriza bi lahko bila nadzorovana v svojih zgodnjih fazah . 
Namesto tega smo šli naprej in smo zdaj dosegli zelo kočljivo točko , ki jo je treba rešiti s tem , da se za vedno odrečemo škodljivemu ljubosumju in neuspešnim napotkom za gospodarstvo . 
Povedati bi morali resnico in priznati , da se je veliko današnjih predsednikov vlad izkazalo za drugorazredne voditelje . 
Ne morejo razumeti , da krize prav gotovo nista povzročila Grčija ali celo stanje državnega dolga , ampak finančni trgi , ki so bili do nedavnega neregulirani . 
Zdaj nam vlade spret ponujajo običajno strupeno vabo: uredimo naše javne finance in nato bomo videli , kdo je preživel . 
Nihče ne bo preživel , še zlasti pa ne vitalni deli evropske družbe Namesto tega moramo ciljati na rast tako , da usmerimo sredstva na raziskave , usposabljanje in velike izzive ter da začnemo uspešen krog . 
Nazadnje , o priseljevanju bi morali govoriti odkrito . 
Schengena se ne bi smeli dotikati; v najboljšem primeru bi ga lahko okrepili , toda ne bi se ga smeli dotikati , ker je neodtujljiv dosežek , ki ohranja Evropsko unijo . 
Migracijski tokovi se morajo upravljati iz Bruslja na način , ki nagrajuje vključenost , solidarnost in varnost . 
(RO) Gospod predsednik , Svet bo zaključil z madžarskim predsedstvom . 
Prizadevanjem Sveta se je treba zahvaliti za dovršitev pomembnih dokumentov , vključno z nekaterimi izredno kontroverznimi . 
To je zelo pomembno zasedanje , ker se bo videlo , ali se bo evropski semester izvedel . 
Države članice morajo uporabiti priporočila , da preprečujejo ogrozitev stabilnosti . 
Zdaj je čas , ko morajo države članice dokazati svojo odgovorno zavezanost , da se bodo držale novega mehanizma . 
Programi stabilnosti ali konvergence in programi domačih reform so potrebni , a niso dovolj . 
Treba je doseči dogovor o pomenu gospodarskega upravljanja . 
Parlament je z velikim trudom dosegel kompromis in upam , da bo podprt na jutrišnjem glasovanju . 
Zdaj je na vrsti Svet , da sprejme ta sveženj , ki je bistvenega pomena za Unijo . 
Schengensko območje je zadnje čase glavna točka pogovora . 
Ocenjevalni mehanizem je očitno treba prenoviti . 
Enostranska ponovna uvedba meja ni rešitev . 
Če država članica ne more izpolnjevati obveznosti glede zunanjih meja , so potrebni podporni ukrepi in vključitev Frontexa . 
Če stanje ni rešeno , potem lahko Svet na predlog Komisije odloči s kvalificirano večino , da ponovno uvede mejni nadzor za omejen čas . 
Mislim , da enostranska uvedba meja , kot se to dogaja zdaj , ni rešitev . 
Potrditev poročila predsedstva o načinih za spodbujanje vključevanja Romov v Evropski uniji in sklepov o začetku Strategije EU za Podonavje lahko zaznamuje pomembne korake pri izvajanju teh bistvenih politik Evropske unije . 
Gospod predsednik , šibkost pakta stabilnosti je bil en dejavnik v tej vse globlji gospodarski krizi , ki je prerasla v krizo verodostojnosti . 
V tem pogledu ni nihče nedolžen . 
Zdaj smo dosegli izredne razmere , kjer štejeta le še solidarnost in odgovornost , toda solidarnost ne pomeni le vsi za enega . 
V popolnoma enaki smeri pomeni eden za vse . 
Vsaka država članica mora prevzeti odgovornost za lastništvo naše Unije in začne ukrepati za skupno dobro Evrope . 
Potrebujemo več Evrope in več Evrope pomeni več discipline , vključno s konkretnimi ukrepi proti tistim , ki še vedno kršijo pravila . 
Da bi povrnili verodostojnost območja evra , mora postati vloga Komisije trdnejša in bolj neodvisna pri izvajanju gospodarskega upravljanja in opravljanju nadzora . 
Komisija potrebuje pooblastilo za oceno gospodarskega stanja v državah članicah , da lahko izda priporočila in opozorila pravočasno . 
Toda bistveno vprašanje bo politična volja in sposobnost uporabiti kazni . 
Njihova uporaba bi morala postati pravilo in ne predmet političnega barantanja . 
Vloga Sveta bi morala biti pravilno omejena v postopkih , ki vodijo do potencialnih sankcij . 
EU je mogoče povrniti verodostojnost z izboljšanjem kakovosti statistike in da se v prihodnosti izključita vsakršna manipulacija in ponarejanje fiskalnih podatkov . 
Moja država , Estonija , se je spopadla z globoko gospodarsko krizo pred tremi leti . 
Toda ukrepali smo , uravnotežili proračun in vstopili v območje evra . 
Latvija je ukrepala in je spet nazaj na pravi poti . 
Vsi za enega in eden za vse . 
Vsi moramo ukrepati pri preoblikovanju naših družb . 
Znižanje stroškov je boleče , toda ostaja edina pot nazaj k rasti in stabilnosti . 
Gospod predsednik , danes smo veliko slišali o dajanju , dajanju in dajanju ter znižanjih , znižanjih in znižanjih . 
K mešanici tega želim dodati še eno razsežnost , in to je " jemanje , jemanje in jemanje " . 
Zlasti se sklicujem na obrestne mere , ki jih zaračunava ECB moji državi , Irski . 
Možato se borimo , da bi dosegli svoje cilje v povezavi z reševanjem . 
Toda to nam ne pomaga . 
Na srečo EP in Komisija vidita , da smo nepravično in krivično obravnavani . 
Zaračunavanje obrestnih mer , kot se jih zaračunava nam , je poskušati rešiti utapljajočega se človeka z vezanjem mlinskih kamnov okoli njegovega vratu , obenem pa mu pošiljati rešilni čoln . 
Prosil bi , zlasti za jutri , da Svet zniža obrestno mero za Irsko . 
Če bo tako storil , se bomo vrnili k rasti , izpolnili bomo svoje zaveze in bomo velik narod , spet del Evrope . 
(HU) Gospod predsednik , upajmo , da bo Evropski svet potrdil tri uspešne cilje madžarskega predsedstva: strategijo za Podonavje , strategijo za Rome in zaključek pristopnih pogajanj s Hrvaško . 
Toda ključni cilj bo sprejetje " šesterčka " , zakonodajnega svežnja o gospodarskem upravljanju . 
Madžarski strokovnjaki in diplomati si zaslužijo izredne pohvale za svoje delo , ker jim je uspelo zmanjšati število vprašanj med Svetom in Evropskim parlamentom na le nekaj vprašanj . 
Da bi pogajanja premaknili z mrtve točke , mora madžarsko predsedstvo doseči kompromis na najvišji možni ravni . 
Če ima vlada Viktorja Orbána dovolj političnega kapitala , da to stori , pa je še vedno vprašanje . 
Ali je gospod Matolcsy , ki je pred tem odkrito in ostro napadal evropski semester , sposoben verodostojno zagovarjati krepitev gospodarskega upravljanja ? 
Upam , da še lahko v Svetu vedno dosežemo napredek . 
Evropa potrebuje uvedbo gospodarskega upravljanja čim prej . 
(PT) Gospod predsednik , resen gospodarski in družbeni položaj , ki prizadeva več držav članic Unije , si od prihajajočega junijskega zasedanja Evropskega sveta zasluži trezen premislek in globok razmislek o njenih vzrokih ter sprejem odgovornosti za vse večje neoliberalne politike Unije , kot so privatizacije in razvrednotenje dela , ki povzročajo več družbene neenakosti , gospodarskih razlik in nezaposlenosti , revščine ter družbene izključenosti . 
Člani Sveta so ravnodušni do boja delavcev in navadnih ljudi in na žalost predlagajo stalno uvedbo neoliberalnih politik , ki so že vodile do resne krize v Grčiji in na Irskem in grozijo Portugalski ter drugim državam članicam . 
Na koncu si poskušajo še čim laže pridobiti še več dobička od kapitala in od večje finančne špekulacije ter vedno na račun istih skupin: delavcev , mikro , majhnih in srednje velikih podjetij , kmetov ter ljudi , ki so jih prizadela ta zmanjšanja naložb in varčevalne politike . 
(DE) Gospod predsednik , sedanja migracijska politika EU ni bila uspešna . 
Primer tega so načrti Komisije za tako imenovana partnerstva za mobilnost , tako da bi dali množičnemu pritoku ljudi s severne Afrike videz legalnosti . 
Gospa Malmström je večkrat izjavila , da je Evropa domnevno odvisna od priseljevanja iz severne Afrike . 
Toda dejstvo , da se morajo mnoge države članice spopadati z visokimi ravnmi brezposelnosti , zlasti med mladimi , se namenoma zanemarja . 
V Libiji se je prebivalstvo v zadnjih 20 letih podvojilo . 
Torej če bi se vrata severne Afrike odprla , potem bi se pritisk na evropski trg dela še bolj povečal . 
Zato ne potrebujemo več priseljevanja s severne Afrike , ampak ustavitev priseljevanja na splošno . 
Naši državljani ne želijo partnerstev za mobilnost v tem pogledu; namesto tega želijo partnerstva za ponovni sprejem . 
Naši sodržavljani ne želijo odprtih meja , ampak raje uvedbo nadzora in krepitev Frontexa . 
Tudi to je treba upoštevati na prihajajočem zasedanju Sveta , ko se bo razpravljalo o " napredku " in politiki priseljevanja . 
(PL) Gospod predsednik , večino časa smo porabili za razpravo o krizi v Grčiji , in to upravičeno , saj gre za veliko težavo . 
Toda med včerajšnjo razpravo nas je gospod Barroso prosil za podporo glede schengenskega vprašanja . 
Dejstvo , da nas je gospod Barroso prosil v Parlamentu za podporo , pomeni , da predvideva težko situacijo in težavne pogovore s šefi različnih vlad . 
Želel bi reči , da je bilo schengensko območje in svoboda , ki jo to prinaša glede potovanja po Evropi , simbol svobode in Evropske unije ter ena glavnih značilnosti in največja pridobitev Evropske unije , zame kot Poljakinjo osebno in za vse Poljake . 
Ne moremo dovoliti , da bi se ta svoboda omejevala ali da bi schengensko območje razpadlo , saj ravno odločitve in politike te vrste določajo , kako ljudje zaznavajo EU . 
Zato ne pozivam le k obrambi schengenskega sistema , ampak tudi k temu , da se v ta sistem čim prej vključita ali raje pritegneta Romunija in Bolgarija . 
(PL) Gospod predsednik , v veliko zadovoljstvo mi je , da med današnjo razpravo vidim dva tabora , ki sta nastala glede razlogov za to stanje in priporočil; neoliberalce na eni strani in levičarje na drugi . 
Očitno je , da smo po tolikih mesecih razprav o položaju v Evropi prišli do sklepa , prvič , da obstaja visoka raven groženj in drugič , da je sodelovanje potrebno . 
V zvezi s tem sem bil zadovoljen , ko je gospod Barroso danes dejal , da bo vložen predlog glede davka na finančne transakcije . 
Veseli me , da je tako . 
Sramota je , da še ne delamo s končnim osnutkom , toda dejstvo , da osnutek obstaja , je za pozdraviti . 
Če smem , bi rad poudaril še eno stvar: zdaj se osredotočamo na območje evra , toda v Evropski uniji imamo tudi " neevrsko območje " in zagotoviti moramo , da tudi to ne bo imelo težav . 
(MT) Gospod predsednik , glede vprašanja priseljevanja pričakujemo jutri tri stvari . 
Prvič , da se schengensko območje zagovarja , ker predstavlja svobodo naših državljanov in tvori enega izmed najvidnejših elementov za državljane Evropske unije . 
Drugič , pričakujemo deljeno odgovornost ne le na notranjih mejah pač pa tudi na zunanjih . 
To bo zahtevalo trdnejšo agencijo Frontex , povečano solidarnost ter pravično razdelitev odgovornosti . 
Prav tako bo zahtevalo večje sodelovanje z državami južnega Sredozemlja , ki so izkusile revolucijo . 
Predvsem potrebujemo pravo politično voljo . 
Če bo ta manjkala , potem ne bomo nikoli dali zgleda s svojimi dejanji . 
podpredsednik Komisije . - Gospod predsednik , današnja živahna razprava je jasen dokaz , da je dnevni red Evropskega sveta zelo pomemben in bistven za prihodnost Evrope . 
Grčija je bila v večini naših posredovanj precej prisotna . 
Vemo , da je položaj v Grčiji zelo težak in da ni lahkih rešitev . 
Strinjam se z vsemi vami , ki ste dejali , da je zelo pomembno pokazati Grkom , da ne gre le za znižanja in varčevanje , pač pa da je tudi luč na koncu tunela in da lahko dejansko pomagamo Grčiji , da se vrne k rasti . 
Varčevanje morajo torej spremljati politike in ukrepi za rast . 
Popolnoma sem prepričan , da Evropska unija in Komisija to zmoreta . 
Grčiji lahko pomagamo povečati upravne zmogljivosti . 
Grčiji lahko pomagamo , da bolje črpa strukturne sklade in da vložimo sredstva v strateške sektorje rasti ter pomagamo grškim oblastem , da izboljšajo kakovost pobiranja davkov . 
Vemo , kako pomagati državam izboljšati njihove sisteme izobraževanja . 
Mislim , da to lahko vsi storimo zdaj in da je Komisija pripravljena nadaljevati v tej smeri . 
Pripravljeni smo sestaviti programe tehnične pomoči , ki bodo spremljali težke varčevalne ukrepe , ki jih morajo uvesti grške oblasti . 
S tem bi radi jasno pokazali , da Evropi ni vseeno; Evropa je solidarnost in Evropa lahko pomaga , če je država v taki stiski . 
Toda isto sporočilo mora priti od grških političnih ustanov . 
Lahko se kar najbolje potrudimo , toda od grških oblasti potrebujemo jasen dokaz enotnosti in jasen dokaz odločnosti za rešitev težkih vprašanj v državi . 
To bi bil moj poziv in poziv Komisije grškim političnim predstavnikom: sodelujte , pokažite nam enotnost , pokažite nam enotni pristop do zelo težkih vprašanj . 
Čas je pravi in to bi bila zelo odgovorna poteza . 
Ni se vas veliko dotaknilo zelo pomembne sestavine zaključka evropskega semestra . 
Toda tukaj ga bom omenil , ker potrebujemo pomoč poslancev Evropskega parlamenta , da se vrnejo k svojim volivcem in razložijo , da je evropski semester zaključen in da se začenjajo nacionalni semestri . 
Mislim , da vem , kaj storiti; imamo posebna priporočila za posamezno državo , ki so zelo poštena , iskrena in podrobna za vsako državo članico , toda zdaj potrebujemo sodelovanje nacionalnih organov in nacionalnih vlad , da dejansko izpolnijo in izpeljejo reforme v državah članicah . 
Samo s to voljo bomo spremenili kakovost in konkurenčnost evropskega gospodarstva na bolje in postavili evropsko gospodarstvo na nova kolesa . 
Še enkrat bi rad potrdil , da bo Evropska komisija predlagala davek na finančne transakcije . 
Opraviti moramo zelo natančno oceno učinka in to bo zaključeno . 
To bo eden naših predlogov in naših vložkov v globalno razpravo o teh zelo pomembnih vprašanjih . 
Evropa bo ponovno zagotovila vodenje pri tem vprašanju in upamo , da bodo naši globalni partnerji sledili . 
Več vas je govorilo schengenskem območju in pomenu tega , da je vzpostavljena visokokakovostna politika priseljevanja . 
Zagotavljam vam , da se popolnoma zavedamo dejstva , da sta svoboda in pravice oseb do prostega pretoka v Evropi eden izmed najpomembnejših dosežkov in morali bi ga čuvati . 
Komisija bo delovala kot varuh pogodb in bo pripravljena ukrepati , če bi osnovni temelji teh projektov postali vprašljivi . 
Po nedavnih dogodkih moramo tudi priznati , da potrebujemo večplastno rešitev za vse vidike migracije in da moramo utrditi zaupanje v sistem . 
Zato je Komisija prepričana , da je primeren le usklajen postopek , ki temelji na Skupnosti , v nasprotju z enostranskimi pobudami držav članic za ponovno uvedbo nadzora na notranjih mejah . 
Potrebujemo tudi skupni evropski azilni sistem , ki je učinkovitejši in bolj zaščitniški . 
Naredili bomo čim več , da zagotovimo , da bo sistem vzpostavljen in delujoč do leta 2012 . 
To je pristop Komisije in upam , da ga bodo podprli Evropski parlament in države članice . 
Dovolite mi nekaj besed o gospodarskem upravljanju in " šesterčku " . 
Slišali ste stališče predsednika Komisije in imeli boste možnost podrobneje razpravljati o tem vprašanju z mojim kolegom komisarjem Ollijem Rehnom . 
Poudaril bi le en element , in to je pomen tega , da čim prej sklenemo dogovor , ker čas nas priganja in potrebujemo nova orodja za boljše in zanesljivejše upravljanje evropskih gospodarstev v prihodnosti . 
Zaključna pripomba o Hrvaški . 
Mislim , da je čas in da je ustrezno čestitati Hrvaški , ker se približuje zgodovinskemu trenutku , in menim , da bi to moralo pomeniti pozitivno sporočilo ne le za vse Hrvate , pač pa tudi za vse narode zahodnega Balkana . 
Čestital bi tudi rad Evropskemu parlamentu in njegovemu poročevalcu gospodu Swobodi ter madžarskemu predsedstvu , ki je opravilo izvrstno delo , ko je stvari pripeljalo tako daleč , in nam omogočilo , da imamo danes te zelo dobre rezultate . 
Zadnje besede zahvale so namenjene gospe Enikő Győri . 
Velikokrat je dejala , da želi voditi parlamentu prijazno predsedovanje . 
Mislim , da je to dokazala s svojo pogosto prisotnostjo v tem parlamentu . 
Želel bi se ji zahvaliti za njeno odlično sodelovanje s Komisijo . 
predsedujoča Svetu . - (HU) Gospod predsednik , komisar , gospe in gospodje , naj uporabim svoj materni jezik še zadnjič , ko sodelujem na tem plenarnem zasedanju . 
Najprej se bi vam vsem rada zahvalila za priznanje našemu delu , kot smo lahko slišali od mnogih poslancev iz različnih skupin zaključiti , da je madžarsko predsedstvo opravilo dobro delo . 
Osebno menim , da je v Evropski uniji vredno voditi parlamentu prijazno predsedstvo . 
Predsednik Barroso je omenil " šesterček " in podpredsednik Šefčovič je omenil pogajanja s Hrvaško in različne dokumentacije . 
Obstoj postopka soodločanja v Evropski uniji daje Svetu in predsedstvu priložnost graditi na osebnih odnosih s številnimi poslanci in povečati medsebojno ozaveščenost v institucijah glede težav enih in drugih , kar menim , da je velika priložnost za nas vse . 
Hvala za organizacijo te današnje razprave . 
Mislim , da se strinjamo glede temeljnih načel in osnovnih vrednot , o katerih je bilo danes veliko povedanega , razpravljalo se je celo o filozofijah evropskega povezovanja in reči moram , da je večina govorov poslancev odsevala ta sporazum med nami . 
Strinjamo se tudi , da se mora Evropski svet danes spoprijeti z zelo težkimi vprašanji . 
Previdnejša bi bila pri uporabi besede " zgodovinski " , ker menim , da bomo razvrednotili zamisel , če izraz preveč uporabljamo . 
Popolnoma se strinjam , da sta strah in nezaupanje slaba svetovalca in voditeljev EU ne bi smela voditi ta čustva med zasedanjem jutri in pojutrišnjem . 
Moje prepričanje in prepričanje madžarskega predsedstva je , da morajo vsi naši koraki temeljiti na zaupanju - in rekla bi celo medsebojnem zaupanju - pri jemanju odgovornosti in solidarnosti , tako kot ste nas pozvali . 
Pa naj bo to o gospodarski politiki , schengenskih reformah , azilu ali širitvi , na tem moramo graditi . 
Rešitev - kot jo predlaga velika večina - je več Evrope , močnejša Evropa; madžarsko predsedstvo je s tem v mislih delalo zadnjih šest mesecev . 
Trdno smo prepričani , da je globlje povezovanje rešitev za naše skupne težave . 
Nazadnje bi rada poročala o zadevah , ki so jih madžarskemu predsedstvu zadali prejšnji Evropski sveti za domačo nalogo in natančneje: kakšni rezultati in dosežki bodo predstavljeni na vrhu , ki se začne jutri , ker smo navsezadnje morali z vami skleniti dogovor o določenih dokumentih in tudi o drugih zadevah smo morali doseči dogovor . 
Naj začnem z gospodarskimi vprašanji . 
Govorili smo že o evropskem semestru in zahvaljujem se podpredsedniku Šefčoviču , ker je vredno obvestiti javnost , kaj pomeni semester . 
Gre za zagotovitev preglednosti , ki je potrebna , da se ve , kako države članice upravljajo same sebe , tako da jim lahko pravočasno pošljemo opozorila . 
Pozdravljam dejstvo , da je Evropski parlament zelo skrbno sledil tej praksi; v tem evropskem semestru spodbujamo države članice , da ohranijo strožje upravljanje proračuna in obenem določamo temelje za prakso iskanja rasti s trdim delom in ustvarjalnostjo . 
Kar zadeva " šesterček " , bo v tem parlamentu o njem kmalu potekala poglobljena razprava . 
Podajam dva razloga , zakaj sem za sprejetje sedanjega dogovora . 
Prvič , ker je sveženj dober . 
Je boljši od začetnega predloga Sveta in ker je Parlament dobil privolitev Sveta za vsako posamezno temo na dnevnem redu . 
Dobili smo celo privolitev o glasovanju z obratno kvalificirano večino . 
Zato sem ne morem strinjati z mnenjem gospoda Lambsdorffa , da ima celoten sveženj le majhen vpliv , in to je z glasovanjem z obratno kvalificirano večino . 
Prednost tega svežnja je v tem , da je vgradil v sistem več preverjanj in ravnovesij , s katerimi se lahko krizam , kot je bila leta 2008 , v prihodnosti izogne . 
Kar zadeva prosti pretok oseb , naj vam povem , da je na Svetu za pravosodje in notranje zadeve 9 . junija madžarsko predsedstvo soglasno sprejelo sklep , ki navaja , da je treba prosti pretok oseb ohraniti , da moramo pregledati ukrepe , ki so nam že na voljo in šele ko bomo jih izčrpali in le če se dejansko pojavijo nove težave , ki bi zahtevale prilagoditev sedanjega pravnega reda , lahko sprejmemo izredne ukrepe v izrednih okoliščinah , in da bi oblike morale biti izdelane šele , ko bi obstajal na voljo konkretni zakonodajni predlog , kar se bo , kolikor mi je znano , zgodilo jeseni . 
Pravkar sem prejela novico , da se je Svet vzporedno s tem plenarnim zasedanjem sporazumel o edinem odprtem vprašanju glede Frontexa , tako da so bila pogajanja o krepitvi Frontexa uspešno zaključena . 
Zahvaljujem se Parlamentu za sodelovanje . 
Druga domača naloga , ki jo je zadal Evropski svet , je bila povečati posojilno sposobnost Evropske investicijske banke in v tem pogledu smo uspeli skleniti dogovor s tem parlamentom , ki je še en dosežen uspeh , in verjamem , da je to bil pomemben korak za pomiritev položaja v državah severne Afrike . 
Še hitra obrobna pripomba; odgovoriti moram na besede gospoda Tabajdija . 
Zavrniti moram njegove pripombe o članih madžarske vlade , za katere menim , da temeljijo na domači politični motiviranosti . 
Prvič , prosila bi vas , da se pri svojih kolegih iz Odbora Parlamenta za ekonomske in monetarne zadeve pozanimate o delu ministra za nacionalno gospodarstvo , gospoda Györgyja Matolcsyja , ker je bilo vzdušje na včerajšnjem zaslišanju rahlo drugačno od tega , kar ste danes povedali tukaj . 
Priporočala bi tudi , da preberete odgovore držav članic na predloge Komisije o evropskem semestru . 
Vsak se lahko odzove in kritizira vsebino , ker se vse v Evropski uniji razvija skozi razprave in izmenjave mnenj , in res je , da je že veliko držav članic kritiziralo vsebino . 
Drugič , rada bi poudarila eno od pozitivnih lastnosti madžarskega predsedstva , ključ do uspeha pri doseganju dogovorov z evropskimi institucijami o toliko vprašanjih , in sicer spoštovanje pogodb in pristojnosti institucij . 
Predajamo " šesterček " Svetu v vedenju , da je madžarsko predsedstvo storilo vse , kar je lahko , da bi doseglo dogovor , kot so pohvalili predsednik Barroso in vaši kolegi v tem parlamentu na sejah odborov . 
Zato zdaj predlagamo sveženj Evropskemu svetu , predsednik je Herman Van Rompuy in on bo odločil o nadaljevanju . 
Nenazadnje bi rada še spregovorila o pristopu Hrvaške . 
Kot sem dejala na začetku , sem previdna z uporabo besede " zgodovinski " . 
Toda v primeru Hrvaške menim , da smo zares prišli do zgodovinskega trenutka , saj pošiljamo na zahodni Balkan zelo pomembno sporočilo , in sicer , da imajo prihodnost v Evropski uniji . 
Resnično upam , da bodo voditelji držav članic in vlad EU jutri sprejeli politično odločitev in pojutrišnjem odločitev o vstopu Hrvaške in da bodo pogajanja lahko zaključena v zadnjih urah madžarskega predsedovanja , to je najkasneje 30 . junija . 
Evropska komisija je delala cele dneve , da je lahko 10 . junija izdala pozitivno poročilo . 
Lahko vam zagotovim , da so tako Hrvatje kot madžarsko predsedstvo delali dan in noč , da se je to uresničilo . 
Seje delovne skupine Sveta so potekale vsak dan , da smo lahko zaključili dalo . 
Na koncu se ne zahvaljujem le temu parlamentu - kar sem že storila - ampak tudi našim partnerjem v triu , Španiji in Belgiji , za njuno odlično sodelovanje in dejstvo , da smo lahko zaključili 18-mesečni program treh držav , Poljski pa bi zaželela vse najboljše in parlamentu prijazno predsedovanje . 
Razprava je končana . 
Pisne izjave (člen 149)
Prihodnji Evropski svet je zlasti pomemben zato , ker bosta v središču razprav dva pomembna vidika evropskega združevanja . 
Prvi je gospodarsko združevanje v obliki svežnja ukrepov na področju gospodarskega upravljanja , ki bi moral omogočiti dosego najboljših rešitev za izhod iz gospodarske in finančne krize , pa tudi oprijemljive ukrepe za države v posebno težkih gospodarskih razmerah; za ta namen bi moral Svet poslati jasno sporočilo o solidarnosti in odgovornosti . 
Drugič , to obdobje težav in velikih migracijskih pritiskov , ki jih doživljamo , ne more služiti kot izgovor za oslabitev velikega uspeha Schengena , ki je sopomenka za svobodo gibanja . 
Ne smemo preobrniti tega uspeha , ampak ga moramo zaščititi , okrepiti in razviti . 
Upam , da bo ta svet v ta namen poslal močno in jasno sporočilo , v katerem je poudarjeno , da morajo države članice ustrezno in učinkovito spoštovati in izvajati schengenska pravila . 
Pozornost mora pritegniti k potrebi po izboljšanju solidarnosti in delitvi odgovornosti med državami članicami in po povečanju pristojnosti in sredstev agencije Frontex . 
Poudariti mora tudi potrebo po vzpostavitvi pravega schengenskega ocenjevalnega mehanizma , ki bo preverjal skladnost s pravili in mejnim nadzorom , prepoznal probleme , jih pomagal reševati in kot zadnjo možnost kaznoval države članice , če jih še naprej ne bodo upoštevale . 
Dramatični učinki tako imenovanih varčevalnih ukrepov so močno vidni . 
Kot so mnogi opozorili pred letom dni , program Mednarodnega denarnega sklada in Evropske unije (MDS-EU) za Grčijo ni povzročil le gospodarske katastrofe in socialnega opustošenja , ampak se je izkazal za nezmožnega izpolnjevanja ravno tistih ciljev , ki so ga domnevno utemeljevali: cilji zmanjšanja primanjkljaja niso bili doseženi , javni dolg države verjetno zdaj znaša približno 170 % in obrestne mere , ki jih trgi zahtevajo za javni dolg , so poskočile . 
Vseeno pa Evropski svet pripravlja nov napad . 
Poleg popolnoma enako prilagojenih programov MDS-EU , ki jih želijo izvajati na Irskem in zdaj Portugalskem , načrtujejo okrepitev napada na Grčijo , s čimer bodo še bolj oželi njene ljudi . 
To so zadnji koraki v tem postopku vmešavanja in izsiljevanja , ki je po značaju odprto kolonialen . 
Za institucionalizacijo in stalnost politik posredovanja in ukrepov , povezanih s sedanjimi primeri vmešavanja MDS-EU , nameravajo uporabiti ukrepe na področju gospodarskega upravljanja . 
Želijo , da postane " navzkrižna skladnost " stalna , enako pa velja za zunanji nadzor nacionalnih računov in politik , ki jih strogo nadzirajo glavne sile EU . 
Posledice kršitev (ali celo le nevarnost kršitve) njihovih zapovedi bi bile hude kazni . 
To je nesprejemljiv razvoj dogodkov , ki kaže , kako nazadujoča , reakcionarna in protidemokratična je ta Evropska unija v resnici . 
v pisni obliki . - (PL) Smo v ključnem trenutku , ko se o gospodarski prihodnosti Evrope odloča v obliki svežnja ukrepov na področju gospodarskega upravljanja . 
Poleg tega se bo EU v nekaj dneh odločila glede naslednjega obroka gospodarske pomoči za Grčijo . 
Po mojem mnenju potrebujemo v Evropi več gospodarskega združevanja , če se želimo rešiti krize , in ne dodatnih sankcij ali omejitev . 
Danes je Evropska unija sestavljena iz območja evra in preostalih držav in medtem ko ima območje evra eno enotno valuto , ga sestavlja tudi 17 trgov obveznic in 17 razvojnih strategij vlad . 
Moja politična skupina , Skupina naprednega zavezništva socialistov in demokratov v Evropskem parlamentu , je zato naklonjena sprejetju pozitivnih rešitev , kot je tesnejše gospodarsko združevanje . 
Verjamemo tudi , da bi morali breme nositi tisti , ki so odgovorni za gospodarsko krizo , in od tu izhaja zamisel davka na finančne transakcije , ne pa tisti , ki so njene žrtve , na primer državljani Grčije . 
Sedanje srečanje Evropskega sveta je tudi zadnje med madžarskim predsedstvom Sveta , ki si ni zaslužilo hvale , ki bi mu morala pripadati , saj so številne oprijemljive projekte v programu EU , s katerimi so se ukvarjali Madžari , vključno s projekti v zvezi z gospodarskim upravljanjem , zasenčila politična vprašanja , kot je zakon o medijih ali madžarska ustava . 
Upam , da Poljska , ki je naslednja na vrsti za prevzem predsedstva , ne bo sledila temu vzoru naših sosedov in da predvolilna kampanja za Sejm ne bo zasenčila njenega uspeha . 
Sprašujem se , kakšen bo izid tega Sveta . 
To naj bi bila priložnost za razpravo o napredku , ki je bil dosežen pri uveljavljanju politik priseljevanja in azila , ter o posledicah arabskih revolucij ob evropskih mejah . 
Če smo se odločili izkoristiti to priložnost za krepitev nadzora zunanjih meja , potem je treba takoj povedati , da smo ponovno izbrali napačen cilj . 
Ni dovolj , da preprosto izvajamo represivno politiko , za katero vemo , da ni učinkovita in povzroča veliko trpljenje ljudi . 
Spomnimo se , da so na meji z Evropo ljudje , ki potrebujejo zaščito , in ta meja ostaja zanje zaprta pod pretvezo stroškov in zlorab . 
Po nedavnem svetovnem dnevu beguncev moramo vztrajati predvsem pri naših odgovornostih v vlogi Evropejcev , odgovornostih , ki se jih države članice po krivici bojijo nositi . 
V nasprotnem primeru lahko rok leta 2012 , za katerega so se zavezale države članice , tudi zamudimo . 
v pisni obliki . - Pripravljamo se za delavno srečanje Evropskega sveta , ki bo imelo po mojem mnenju celo zgodovinski pomen . 
Madžarsko predsedstvo ima v žepu nekatere pomembne uspehe: strategijo za Podonavje in sprejetje strategije za Rome . 
Vendar pa upam , da bodo imeli po kakovostnem delu , ki so ga opravili na profesionalni ravni , dovolj politične teže in prožnosti za dosego pomembnih ciljev na drugih področjih , kot so pristop Hrvaške , migracije in zelo nujno vprašanje gospodarskega upravljanja . 
Trdo morajo delati , da bi dosegli sporazum med 27 državami članicami , ki bo odražal enotnost in pripravljenost Evrope za premagovanje krize in ohranjanje bistva evropskega združevanja . 
Navdušena sem , da je prvo predsedstvo moje države v EU ravno v tako težkem obdobju , in upam , da bo Evropski svet ta teden izpolnil pričakovanja . 
Medtem ko svetovna prvakinja v priseljevanju Kanada privablja več visoko usposobljenih migrantov kot katera koli druga regija na svetu - pri čemer tisti , ki se ne morejo preživljati , prav tako hitro odidejo - , Evropa skoraj izvaja politiko " sočutne migracije za neusposobljene " . 
Dejstvo je , da večina Afričanov , ki prihajajo v Evropo , ni beguncev , ampak so gospodarski migranti . 
To mešetarjenje z ljudmi pod lažnim poimenovanjem " beguncev " in tudi humanitarni poziv za azil povzročata nepopravljivo škodo za azilni sistem . 
Evropska azilna politika je obsojena na neuspeh zaradi nezaželenih stranskih učinkov predhodnih predlogov: dublinska uredba je bila namenjena preprečevanju azilnega turizma . 
Države z dostopnimi zunanjimi mejami so sicer preplavljene , a večina iskalcev azila vseeno pristane v državah z najbolj radodarnimi sistemi socialne varnosti . 
Dejstvo , da je zagotavljanje enakosti prosilcem za azil z nacionalnim prebivalstvom v smislu dostopa do trga dela in socialne varnosti povečalo gospodarske migracije , bi morali pričakovati . 
Zaradi povečanih pravic nezakonitih priseljencev je prisilna izselitev skoraj nemogoča . 
Enotni zakon o azilu bi bil zaželen le , če bi temeljil na strogem nacionalnem zakonu o azilu , kot je na primer danski , in če bi za ravnanje v nasprotju z zakonom obstajale posledice , kot je turistični vizum za nezakonite priseljence . 
Evropski azilni sistem , ki temelji na osrednjih načelih človekoljubnosti in prebijanju skozi težave , je treba ostro zavrniti . 
Končno je treba jasno razlikovati med begunci s pravico do azila in gospodarskimi migranti . 
Poleg tega je treba nadalje razviti Frontex in sporazume za ponovni sprejem ter dosledno izganjati nezakonite priseljence . 
Ob upoštevanju zasedanja Evropskega sveta , ki je potekalo 23 . -24 . junija , bi rad izpostavil vprašanje pristopa Hrvaške . 
Najprej bi rad povedal , da sem zadovoljen , da moje stališče , ki ga podpira predlog spremembe resolucije o poročilu za leto 2010 v zvezi z napredkom Hrvaške , ki sva ga predložila s kolegom Berndom Posseltom , postaja resničnost . 
Zato pozdravljam sporazum , ki je bil dosežen v Svetu za splošne zadeve v zvezi s sklenitvijo pogajanj s Hrvaško do konca tega meseca . 
Upam , da bo Evropski svet to zadevo formaliziral . 
Po šestih letih pogajanj je prišel čas , da se Hrvaški prizna njena prizadevanja pri izpolnjevanju pristopnih meril . 
Upam , da bomo leta 2013 lahko pozdravili Hrvaško kot 28 . državo članico . 
Odločitev Sveta bo za zahodni Balkan kot celoto pomenila zelo močan signal , kar bo v spodbudo vladam teh regij za nadaljevanje reform . 
To je dolg postopek , ki zahteva žrtve . 
Vendar pa bodo na koncu prizadevanja za združevanje nagrajena . 
Obenem pozdravljam pozitiven odnos , ki so ga prikazali hrvaški organi oblasti do uporabe mehanizma za spremljanje kot dodatne spodbude do dejanskega pristopa . 
Vendar pa ne bi smela obstajati možnost podaljšanja njegove uporabe po tem datumu . 
v pisni obliki . - (PL) Schengensko območje bo eno od vprašanj , o katerem bo na prihodnjem srečanju razpravljal Svet . 
V tem smislu bi rada pozornost tega parlamenta pritegnila k vedno večjemu številu ljudi , ki govorijo o ponovni uvedbi nadzora meja . 
Danska je nameravala sprejeti takšno odločitev . 
Podani razlogi , namreč boj proti čezmejnemu kriminalu in povečanje nezakonitega priseljevanja , so zelo resni problemi , a ne moremo jih rešiti z zapiranjem meja . 
Ta potek dogajanja je v nasprotju s predpisi EU o prostem gibanju blaga in storitev . 
Posledica tega bosta tudi vedno večja ksenofobija in vpliv strank , ki oznanjajo populistična in nacionalistična gesla . 
Kar zadeva politiko priseljevanja , najbolj potrebujemo skupne in učinkovitejše rešitve za zaščito zunanjih meja EU ter enotne standarde za vse države članice . 
V tem smislu bi rada pozvala Evropsko komisijo , naj ohrani svoje odločno nasprotovanje ponovni uvedbi nadzora meja ali pa naj vzpostavi skupna , enotna in razumna pravila , merila in mehanizme za primer morebitne ponovne uvedbe . 
Prvič , strinjam se s kolegi poslanci , ki trdijo , da moramo biti solidarni z Grčijo . 
Evropska unija mora zavzeti trdno in združeno držo glede te odločitve . 
Drugič , schengensko območje je eden največjih dosežkov EU , katerega načela je treba upoštevati in zagovarjati . 
V tem smislu menim , da ponovna vzpostavitev mejnega nadzora znotraj schengenskega območja ni sprejemljiva , prav tako pa tudi ne uvedba dodatnih meril za države članice , ki bi se rade pridružile schengenskemu območju in izpolnjujejo posebna tehnična merila . 
Tretjič , pozdravljam sprejetje strategije EU Evropskega sveta za Podonavje . 
Začetek sodelovanja v Podonavju sega daleč v zgodovino . 
Ena prvih evropskih institucij , Evropska donavska komisija , je bila ustanovljena leta 1856 , sedež je imela v Galaţiju v Romuniji , njen cilj pa je bil zagotoviti prosto plovbo po Donavi . 
Države članice , ki jih to zadeva , pozivam , naj dajo prednost izvajanju te strategije in tako zagotovijo gospodarski in socialni razvoj za več kot 120 milijonov državljanov , ki živijo v tej makro regiji . 
Nazadnje pa pozivam Evropski svet in države članice , naj odstranijo sedanje ovire , ki preprečujejo prost pretok romunskih in bolgarskih delavcev . 
Odprava teh ovir pomeni spoštovanje temeljnih načel EU , kot sta prost pretok oseb in solidarnost . 
Evropski svet za dnevni red svojega srečanja načrtuje nekaj stvari . 
Glede grške krize naj bi končno postalo jasno , da Evropska unija ne zagovarja le " dajanja " ali " prejemanja " , ampak deluje na načelu " dajanja in prejemanja " . 
Vendar pa to pomeni tudi , da mora država , če prejme pomoč , prav tako ravnati v skladu z ukrepi , ustvarjenimi za ta namen . 
Izboljšanje pakta za stabilnost in rast je treba pozdraviti , preprosto zaradi preprečevanja morebitnih nadaljnjih finančnih katastrof , ki jih doživlja država članica . 
V zvezi z načrtovanim pristopom Hrvaške , pozdraviti je treba dejstvo , da Hrvaška izpolnjuje merila za pristop , a vseeno je treba postaviti vprašanje , kako naj bi se dejansko izvedlo financiranje v višini 500 milijonov EUR , do katerih je Hrvaška upravičena . 
Skupna kmetijska politika proti letu 2020: odziv na prihodnje izzive , povezane s hrano , naravnimi viri in ozemljem (razprava)
Naslednja točka je poročilo gospoda Dessa v imenu Odbora za kmetijstvo in razvoj podeželja o skupni kmetijski politiki proti letu 2020: odziv na prihodnje izzive , povezane s hrano , naravnimi viri in ozemljem . 
Gospod predsednik , komisar , gospe in gospodje , pred petdesetimi leti , leta 1961 , se je začelo moje usposabljanje za kmeta . 
Vse od takrat me je vodila skupna evropska kmetijska politika . 
Postala je pomemben temelj postopka evropskega združevanja . 
Od začetka skupne kmetijske politike so se njene naloge bistveno spremenile . 
Prva naloga je bila povečati proizvodnjo hrane , da bi bili manj odvisni od njenega uvoza . 
Čez nekaj časa se je morala Evropa spopadati s presežki hrane . 
S spreminjanjem razmer je prihajalo do vedno večjega števila reform . 
Danes razpravljamo o naslednji reformi , o novemu pristopu SKP po letu 2013 . 
Kot poročevalec za reformo SKP proti letu 2020 sem vesel , da smo med skupinami dosegli kompromis . 
Čeprav v kompromisu nismo mogli upoštevati vseh posameznih interesov , je bilo poročilo v Odboru za kmetijstvo in razvoj podeželja sprejeto z veliko večino . 
Jasno glasovanje je nedvoumen znak Komisiji glede oblike SKP proti letu 2020 , ki jo vidi Odbor za kmetijstvo in razvoj podeželja . 
Komisar , prepričan sem , da bo novi pristop SKP po letu 2013 prav tako nosil pečat Evropskega parlamenta . 
Lizbonska pogodba nam to omogoča . 
Danes se zahvaljujem kolegom poslancem za njihovo udeležbo in podporo , pa tudi predsedniku odbora , gospodu De Castru , koordinatorjem in poročevalcem v senci za njihovo odločno sodelovanje in pripravljenost sprejemati kompromise . 
Rad bi se zahvalil uslužbencem sekretariata odbora , političnim skupinam ter moji zasebni pisarni za njihovo izvrstno sodelovanje . 
Če se zdaj vrnem k poročilu: varnost hrane in zanesljiva preskrba za pol milijarde ljudi ostajata glavna cilja skupne kmetijske politike , ne le v EU , ampak po celem svetu . 
SKP naj bi bila trajnostna in konkurenčna , da bi zagotovila potrošnikom varno , visokokakovostno hrano in tudi spodbujala obnovljive oblike energije . 
Struktura SKP z dvema stebroma mora ostati takšna , da bo ustvarjala zanesljivo načrtovanje za naše kmete za to naslednje obdobje . 
V poročilu je jasno navedeno - in tu podpiramo komisarja - , da bi moral kmetijski proračun v naslednjem finančnem obdobju ostati na sedanji ravni . 
Ne morem razumeti izjave predsednika Barrosa , da je treba v drugem stebru izvesti obsežna zmanjšanja . 
Menim , da bodo temu nasprotovale vse skupine . 
Poenostavitev skupne kmetijske politike ostaja pomembna naloga . 
To je temeljna zahteva našega kompromisa . 
Prav tako pozivamo k pošteni porazdelitvi med državami članicami . 
To je nujno tudi zaradi ustvarjanja enakopravnih pogojev v smislu konkurence . 
Prizadevamo si za odmik od zgodovinskih in individualnih referenc k premijam , vezanim na površino . 
Vlogo malih kmetov je treba priznati in na osnovi subsidiarnosti se morajo države članice odločiti , kako podpirati te male kmete . 
Omenjena je pomembnost mladih kmetov . 
Iz mojega stališča se je bilo pomembno izogniti uvedbi novega sistema dodatnih plačil , ki pomeni dodatne sisteme nadzora in sankcij za ekologizacijo . 
V celoti smo našli kompromis , ki ga bodo lahko jutri podprli mnogi poslanci , da bomo lahko poslali jasen signal glede novega pristopa te kmetijske politike . 
Velika večina Poslanske skupine Evropske ljudske stranke (Krščanskih demokratov) bo to poročilo podprla . 
Gospod predsednik , gospod Dess , spoštovani poslanci , to poročilo je prišlo v ključnem trenutku , ravno ko Komisija pripravlja podrobne zakonodajne predloge , ki jih namerava oktobra predstaviti Parlamentu in Svetu . 
Rad bi se zahvalil poročevalcu , gospodu Dessu , za njegovo delo v zadnjih tednih in mesecih . 
Prav tako bi se rad zahvalil članom Odbora za kmetijstvo in razvoj podeželja za njihovo trdo delo in uspešne razprave , ki smo jih imeli , od kar sem začel pripravljati reformo skupne kmetijske politike . 
Mnogi elementi v poročilu so v skladu z vizijo Komisije , kot je določena v sporočilu o reformi skupne kmetijske politike , ki je bilo predstavljeno konec leta 2010 in naj bi spodbudilo razpravo . 
Zlasti imam v mislih vprašanje zanesljive preskrbe s hrano , ki je eden temeljnih ciljev kmetijstva . 
Prav tako imam v mislih pomembnost ohranitve dveh stebrov skupne kmetijske politike , kot je ravno dejal gospod Dess , hkrati pa tudi priznavanje potrebe , da postane ta politika bolj zelena in da se bolj osredotoči na združevanje dobrega upravljanja in naravnih virov . 
V mislih imam tudi pravičnejšo porazdelitev denarja skupne kmetijske politike med evropske kmete in potrebo po proračunu , ki lahko rešuje vprašanja na področju hrane in regijska vprašanja , pa tudi upravljanje naravnih virov v Evropski uniji . 
Ugotavljam tudi , da ste vključili predlog za višje meje za neposredna plačila . 
Na tej stopnji mi dovolite , da poudarim znatni prispevek , ki ga mnoge velike kmetije ustvarjajo za razvoj podeželja . 
Merila , kot je zaposlovanje , bodo tako upoštevana pri opredelitvi meja za pomoč kmetom na področju prihodkov . 
Dodajanje zelene komponente prvemu stebru skupaj z močnejšo politiko razvoja podeželja je še en ključni cilj , ki bo pomagal pri reševanju podnebnih sprememb in okoljskih vprašanj , a bo prispeval tudi k dosegi strategije Evropa 2020 . 
Vesel sem , da je v poročilu poudarjena pomembnost tesnejših povezav med neposrednimi plačili in ohranjanjem naravnih virov . 
Rad bi vzpostavil učinkovit vseevropski instrument , ki bo dosegel cilj poenostavitve sistema neposrednih plačil . 
Sem močan zagovornik ločevanja neposrednih plačil , kar se je izkazalo za koristno pri pomoči kmetom za boljše prilagajanje tržnim razmeram . 
Vendar pa se strinjam s stališčem , ki je izraženo v vašem poročilu , in sicer da moramo biti praktični in realni . 
V nekaterih razmerah , posebnih segmentih in sektorjih , ki so občutljivi v gospodarskem , ekološkem in družbenem smislu , menim , da bi morala biti na voljo izbirna vezana pomoč . 
Neposredna plačila bodo še naprej igrala pomembno vlogo pri ohranjanju regionalne vitalnosti . 
To je še poseben izziv na območjih z znatnimi naravnimi omejitvami . 
Zaradi tega je v sporočilu Komisije poudarjena vrednost zagotavljanja pomoči na področju prihodkov poleg plačil iz drugega stebra za območja z naravnimi ovirami , ki se bo še naprej dodeljevala . 
Pregledali bomo skrbi , izražene v vašem poročilu , ki navaja , da ta komponenta ne bi smela biti vključena v okviru prvega stebra . 
V sporočilu o prihodnosti skupne kmetijske politike sem predlagal , da se ustvari posebna shema pomoči za male kmete , ki bi jim pomagala v kar največji meri zmanjšati upravno birokracijo , povezano z neposredno pomočjo . 
V okviru drugega stebra bi lahko mali kmetje prav tako prejeli znatno podporo za prestrukturiranje ali za to , da bi se jim omogočilo večji prispevek na ozemeljski ravni , pa tudi v gospodarskem smislu s tem , ko bi postale dobičkonosnejše in bolj konkurenčne . 
Omejevanje neposrednih plačil na dejavne kmete je še ena točka , glede katere se ujemajo vaša pričakovanja in moja vizija skupne kmetijske politike . 
Tu bi radi ponovno določili evropsko opredelitev , ki lahko dopušča tudi posebne pogoje v državah članicah . 
Pozorno sem spremljal tudi vaše predloge o tržnih ukrepih . 
Krepitev zmogljivosti upravljanja in pogajalske moči proizvajalcev in organizacij proizvajalcev , pregledno določanje cen in drugi ukrepi za obvladovanje tveganj so vse teme , ki sem jih zavezan podrobno pregledati v oceni učinka . 
Glede teh točk nameravam razviti posebne zakonodajne predloge . 
Strinjam se z vašimi pripombami o izboljšanju in krepitvi ukrepov za razvoj podeželja . 
Strinjam se tudi , da potrebujemo ukrepe , ki nam bodo omogočili učinkovitejši odziv na izzive , povezane z globalnim segrevanjem , biotsko raznovrstnostjo in trajnostnim upravljanjem naravnih virov . 
Drugi steber prihodnje skupne kmetijske politike bo moral obravnavati vse te izzive , prav tako pa bo moral obravnavati , kako je mogoče za ustvarjanje prihodnosti , ki vključuje konkurenčnost in okoljske skrbi , uporabiti tehnično znanje . 
Lahko vam povem , da je celotna Komisija - celoten kolegij komisarjev , vključno s predsednikom Barrosom - naklonjena močnemu drugemu stebru v prihodnji skupni kmetijski politiki . 
Z zanimanjem sem prebral vaše predloge glede mladih kmetov . 
Politika razvoja podeželja mora zagotoviti širok razpon podpornih ukrepov , ki bodo izpolnjevali njihove potrebe . 
Prav tako bi rad obravnaval , kaj bi lahko za mlade kmete storili v okviru prvega stebra skupne kmetijske politike . 
V prihodnosti bi rad , da bi bile države članice zmožne opredeliti tematske podprograme: svežnje ukrepov , ki so posebej ciljno usmerjeni v mlade kmete in priznavajo , da so prednostna skupina v državi članici . 
V mislih imam ukrepe za ustanovitev , poklicno usposabljanje , službe za usposabljanje , naložbe v modernizacijo in prestrukturiranje kmetij . 
Kakor ste poudarili v svojem poročilu , bo za našo politiko potrebno ustrezno financiranje , če želi reševati prihodnje izzive . 
Zdaj čakamo na sporočilo Komisije o naslednjem večletnem finančnem okviru , ki bo objavljeno konec junija . 
Kakor sem dejal , ko bomo predstavili našo oceno učinka in zakonodajne predloge , bomo gradili na tem sporočilu . 
Še enkrat hvala za to poročilo . 
Z veseljem bom odgovoril na morebitna vprašanja . 
Upam , da bo to zelo produktivna razprava . 
Gospod predsednik , komisar , danes razpravljamo o skupni kmetijski politiki . 
Veliko ljudi kritizira skupno kmetijsko politiko , ker verjamejo , da je povzročila škodo okolju in da je v preteklosti mnogokrat ogrožala države v razvoju , zlasti v smislu kmetijstva in razvoja , in to nadaljuje celo še danes . 
Tisti , ki dajejo kritike , imajo prav , a nimajo prav tisti , ki pozivajo k zmanjšanju financiranja skupne kmetijske politike . 
Skupna kmetijska politika ni le politika za kmetijstvo; je instrument za prerazporeditev sredstev iz evropskih mest na podeželje . 
Evropski državljani na podeželju so tisti , ki skrbijo za naše gozdove , reke in jezera in ki nam dajejo hrano , čist zrak in vodo . 
Zanje moramo zagotoviti spodbude , da bi izvedli spremembe , kjer so te potrebne . 
Vendar pa , če želimo uveljavljati resno politiko , bi morali povečati financiranje za našo kmetijsko politiko , za bolj pošteno , učinkovitejšo in uspešnejšo skupno kmetijsko politiko . 
Gospod predsednik , komisar , gospe in gospodje , če bi vprašali evropske državljane , kaj pričakujejo od evropske politike , bi odgovorili , da kakovost življenja , pri čemer bi uporabili izraze , kot sta zdravje in okolje . 
Pri tej skupni kmetijski politiki se srečujemo z natanko to nalogo izpolnjevanja teh pričakovanj evropskih državljanov od nas kot politikov , pa tudi od politike na splošno . 
Prispevek Odbora za okolje , javno zdravje in varnost hrane je v tem smislu pomemben , ker želimo iste stvari kot evropski državljani . 
Želimo polnovredno hrano , proizvedeno v raznovrstnem sistemu , in z raznovrstnim imam res v mislih biotsko raznovrstnost , vendar pa tudi raznovrstnost v smislu proizvodnje . 
Omogočiti moramo ohranjevanje okolja , v katerem živimo . 
Poskrbeti moramo za naše vode , zrak in prst . 
Zagotoviti moramo , da se bo podeželski življenjski prostor še naprej razvijal in da ne bo postal ubožnica Evrope . 
Prizadevati si moramo za kmetijsko politiko , ki vključuje razvoj vseh regij . 
Za to potrebujemo denar in ta denar mora biti ustrezno in pošteno porazdeljen . 
Gospod predsednik , oprostite ! 
Prosim , začnite odštevati čas . 
Rad bi predstavil številne pripombe iz mnenja Odbora za regionalni razvoj . 
Sramotno je , da nismo bili v celoti vključeni v poročilo Odbora za kmetijstvo . 
Te so naslednje . 
Zanesljiva preskrba s hrano na ravni EU in na svetovni ravni ter globalizacija zahtevata novo in močno skupno kmetijsko politiko , ki bo v prvi vrsti izboljšala našo konkurenčnost na notranjem trgu , drugič bo zagotovila pošten prihodek za kmete , tretjič bo zagotovila , da bodo lahko potrošniki kupovali visokokakovostne izdelke po poštenih cenah , četrtič bo zagotovila trajnostni razvoj podeželja in petič bo pomagala izboljšati stanje okolja . 
Da bi uresničili te naloge , je treba vzpostaviti objektivna , pregledna in poenostavljena merila , ki zagotavljajo enako podporo za kmete v vseh državah članicah v okviru sistema neposrednih plačil . 
Čas je , da se odmaknemo od uporabe preteklih plačil . 
SKP bi morala vključevati ukrepe za urejanje kmetijskega trga in posredovanje na tem trgu ter mehanizem za obvladovanje tveganj . 
Nazadnje pa bi morala SKP posvetiti več pozornosti malim družinskim kmetijam glede na potrebo po povečanju raznovrstnosti . . . 
(Predsednik je prekinil govornika)
Gospod predsednik , komisar , gospe in gospodje , dovolite mi , da najprej čestitam našemu poročevalcu , gospodu Dessu , poročevalcem v senci in drugim , ki so prispevali pri delu , ki je bilo opravljeno v zvezi s tem osnutkom . 
Po mojem mnenju je uravnotežen in velikopotezen . 
O tem poročilu bomo glasovali jutri . 
Skoraj šest mesecev po tem , ko je gospod Lyon izdelal osnutek svojega poročila , v katerem je navedel stališča Evropskega parlamenta o skupni kmetijski politiki (SKP) po letu 2013 , se je Evropska komisija odločila , da bo črpala iz tega poročila in vključila mnoge zamisli iz njega v sporočilo , ki je bilo izdano 18 . novembra 2010 . 
Novo poročilo , ki ga je skoraj soglasno sprejel Odbor za kmetijstvo in razvoj podeželja , potrjuje novo smer , v katero bi radi , da gre skupna kmetijska politika v prihodnjih letih . 
Naši kmetje niso le proizvajalci golih dobrin ali prodajalci blaga . 
Tu so zlasti zaradi pridelave hrane za 500 milijonov evropskih državljanov , pa tudi za to , da pomagajo nahraniti preostali svet . 
Takšno izražanje ni le semantika: to je naša psihološka izbira . 
Poročilo gospoda Dessa potrjuje pozitiven pristop k okoljskemu in ekološkemu prispevku in zato poziva k zmanjšanju pogosto težavnih upravnih postopkov , ki jih ustvarjata evropska in nacionalna zakonodaja . 
Z zagovarjanjem stopenjskih neposrednih plačil in s pregledom regulativnih instrumentov poročilo zagotavlja tudi novo perspektivo o družbenem dojemanju SKP in svetovne trgovine . 
Ravno zdaj G20 v Parizu začenjajo razpravljati o pravni ureditvi svetovnih blagovnih trgov , pri čemer se zlasti navaja kmetijsko blago . 
Pristop Parlamenta tako ni bil opredeljen v vakuumu , kjer smo odrezani od sveta . 
Ravno nasprotno , je del širših razprav o tem , kako najti svetovni odziv na svetovni izziv . 
Tako kot pri poročilu gospoda Lyona pred enim letom in pri poročilu gospoda Garrige Pollede o finančnih vidikih prejšnji mesec bomo jutri glasovali za ohranitev kmetijskega proračuna za programsko obdobje 2014-2020 . 
Prepričan sem , da bo enakovredna zadeva , a zavzeti moramo stališče in izbirati , ker ne bomo imeli denarja , da bi storili vse . . . 
(Predsednik je prekinil govornika)
v imenu skupine S&D . - (FR) Gospod predsednik , komisar , gospod Dess , govor gospoda Dantina je bil prekinjen , a nameraval je razložiti , da je svetovni izziv na področju hrane pomemben in res je pomemben . 
Kakor je že bilo povedano , je namen tega poročila , skupaj s predhodnimi poročili in sporočilom Komisije , pokazati , da je glavni cilj Evrope skupna kmetijska politika , ki zagotavlja zanesljivo preskrbo s hrano v Evropi in prispeva k zanesljivi preskrbi s hrano v svetovnem merilu . 
To zahteva politične zaveze glede upravljanja trga , o čemer danes razpravljamo . 
Tudi mi si bomo morali v naših razpravah na ravni EU prizadevati za to . 
V času , ko obstajajo načrti za odpravo evropskega programa za zanesljivo preskrbo s hrano , si moramo zapomniti , da je zanesljiva preskrba s hrano še vedno stvar solidarnosti in da je v Evropi še vedno izredno aktualna: skoraj 30 milijonov Evropejcev zdaj trpi zaradi podhranjenosti . 
Ne izgubimo tega dejstva izpred oči . 
V osnovi to poročilo določa širok cilj: ekologizacijo kmetijske politike . 
Seveda je treba pri kmetijstvu pozitivno pristopati k okoljskim vprašanjem . 
Zlasti se mora osredotočiti na evropski element in zagotoviti , da bo upoštevan z vključitvijo okoljskih vprašanj v prvi steber . 
Še ena pomembna točka je , da je ta kompromis posledica dolgotrajnih pogajanj , na katerih sem bil udeležen tudi sam , o vprašanju stopnjevane podpore . 
Končno bo podpora dodeljena v skladu z dvema meriloma: zaposlovanjem - verjamem , da mora kmetijska politika dovoliti zamisel zagotavljanja zaposlovanja - in seveda proizvodnjo javnih dobrin . 
Ta pristop je boljši kot pa nadaljevanje razprave o mejah pomoči in to , da nikoli ne najdemo rešitev . 
Danes popoldan to poudarjam , ker je to moje iskreno mnenje . 
Dovolite mi , da zaključim z besedami , da sta to poročilo in zavezanost Parlamenta nesmiselni , če kmetijski proračun ne bo ostal na sedanji ravni . 
To je moj odziv na pripombe komisarja in predsednika Komisije glede drugega stebra . 
Ne moremo sprejeti zmanjšanja proračuna . 
v imenu skupine ALDE . - Gospod predsednik , mislim , da bi lahko škotski pesnik svetovnega slovesa Rabbie Burns to poročilo v prvotni obliki opisal kot " cow ' rin , tim ' rous beastie " (sključeno , bojazljivo malo zver , op . prev . ) . 
Na srečo imamo zdaj zaradi dobrega dela , ki so ga Albert Dess in vsi drugi poročevalci v senci vložili vanj v zadnjih mesecih pogajanj , poročilo , ki ima pravo vsebino in mnogo področij , ki jih lahko podpremo . 
Vendar pa menim , da ima pomanjkljivosti na enem pomembnem področju , namreč , da ne uspe odgovoriti na temeljno vprašanje , ki ga postavljajo davkoplačevalci in naši potrošniki , ki plačujejo za skupno kmetijsko politiko: čemu so namenjena nevezana neposredna plačila ? 
To je temeljno vprašanje , s katerim se moramo vsi spopasti . 
Povezave s proizvodnjo hrane ni več , ker sta ločena . 
Povezava z javnimi dobrinami obstaja preko navzkrižne skladnosti , a mislim , da to v osnovi ne pomeni odgovora na to vprašanje . 
Menim , da bi moralo poročilo malo bolj odgovoriti na to vprašanje s podporo zamisli o bolj ciljno usmerjenih neposrednih plačilih , ki vsebujejo pomembno spodbudo za razvoj bolj trajnostnega in konkurenčnega modela kmetijstva in dajejo možnost ciljnega usmerjanja plačil za območja z omejenimi možnostmi - tako imenovana ekologizacija neposrednih plačil , za katero menim , da ji je komisar zelo naklonjen . 
Če gremo naprej , menim , da nam omogoča odgovor na to vprašanje in da javnosti pojasnimo točno , čemu so neposredna plačila namenjena . 
Prav tako zanika poziv , da se za pomoči določijo limiti in meje , ker če bodo z neposrednimi plačili v okviru vseh neposrednih plačil povezane javne dobrine , potem bodo večji kmetje ustvarjali več javnih dobrin . 
Zato ni potrebe , da se jih omeji . 
Menim , da poročilo namiguje v to smer in pozdravljam potezo v smeri takšnega modela . 
Upam , da bomo lahko jutri izboljšali poročilo . 
Če bomo to storili , bo naša skupina poročilo vsekakor z veseljem podprla . 
v imenu skupine ECR . - Gospod predsednik , dovolite mi , da izkoristim priložnost in čestitam poročevalcu . 
Med pogajanji je vsekakor dokazal , da ima močno hrbtenico , ker ga je takrat napadalo mnogo ljudi . 
Tako se je izkazal za zelo trdoživega pri svoji nalogi in prispel je do konca . 
Najprej bi rad pozdravil dejstvo , da bo to struktura dveh stebrov , ker menim , da smo se o tem vsi strinjali . 
Poslušal sem govorjenje o ekologizaciji . 
Ko govorite o ekologizaciji , to za različne ljudi v različnih državah pomeni različno , vključno s tem , kako se uporablja . 
To moramo nekako poskušati razumeti . 
To ni preprosta bežna vrstica , ki jo lahko uporabljate tako ali drugače , ker bo imela s časom ogromen učinek . 
Gospod Le Foll ima prav . 
Če na koncu ni denarja , na mnogih od teh področij ne moremo kaj dosti narediti . 
Biti moramo odgovorni in odgovorni moramo biti kot Parlament , ko se pomikamo v smeri pravnega besedila , ki ga bo komisar predložil pozno jeseni tega leta . 
To bo za nas v tem parlamentu velik izziv . 
Prvič bomo imeli odgovornost , besedo , in prvič bomo del končnega postopka sprejemanja odločitev . 
S tega stališča torej nasprotujem temu besedilu , ko govori o omejevanju . 
Podprl bom predloge sprememb , ki so bili predloženi za znižanje stopnje . 
To je nekaj , o čemer moramo več govoriti , a kakor sem dejal , vse skupaj bo zaman , če ne bo proračuna . 
Preveriti moramo , kako trošimo denar . 
Ali ga trošimo , kolikor je mogoče pametno ? 
Ali ga ne gre preveč za upravo ? 
Ali ga ne gre preveč za birokracijo ? 
In ali ga dajemo premalo za zanesljivo preskrbo s hrano ? 
Ponovno , tako kot pri ekologizaciji , ljudje govorijo o zanesljivi preskrbi s hrano kot o nečem bežnem . 
Kaj počnemo , da bi dosegli zanesljivo preskrbo s hrano ? 
V naslednjih devetih ali desetih letih nam morda preti kriza . 
Manj je kmetov , manj ljudi dela; tu mislim , da se moramo osredotočiti na prihodnost . 
v imenu skupine Verts / ALE . - (DE) Gospod predsednik , gospe in gospodje , po mojem mnenju nas to poročilo očitno pelje v pravo smer . 
Evropska kmetijska politika mora biti bolj poštena in bolj poštena mora biti do okolja . 
Menim , da smo s tem poročilom dosegli te cilje . 
Na koncu mora evropska kmetijska politika izpolnjevati naše cilje v zvezi s podnebjem in raznovrstnostjo . 
Tudi to je vključeno v poročilo . 
Evropska kmetijska politika mora opravljati okoljske storitve . 
Potem bodo davkoplačevalci pripravljeni za njo plačati . 
Potrebujemo pošteno razdelitev med kmetije , pa tudi med države članice , in izvajati moramo pošteno trgovinsko politiko do manj razvitih držav . 
Tudi to je v poročilu . 
Obravnava skoraj 1300 predlogov sprememb je bila naporen postopek , a dolgoročno smo dosegli naš cilj dosege pomembnega skupnega kompromisa z jasno opredeljenimi cilji . 
Parlament se je izkazal za sposobnega ustvarjanja takšne politike . 
Po našem mnenju bi lahko bilo mnogo točk jasneje oblikovanih , kot so pojmi za plačila v okviru prvega stebra - kolobarjenje posevkov , zaščita travnikov - , ampak v redu , zdaj je na vrsti Komisija , da razširi končne rešitve . 
Prav tako je pomembno , da je vključeno zniževanje . 
Velike kmetije morajo ustvarjati več , ko gre za delovna mesta in okolje . 
To je podprla velika večina odbora . 
Prav tako je pomembno , da se okrepi vloga kmetov , in pomembno je tudi , da se obravnava pomanjkanje beljakovin . 
Dolgoročno si ne moremo privoščiti , da bi iz drugih držav uvažali stročnice , ki ustrezajo 30 milijonom hektarjev krmnega območja . 
Skrajni čas je , da začnemo v zvezi s tem ukrepati . 
Vsi se strinjamo , da je drugi steber pomemben . 
Razvoj podeželja , okoljski ukrepi in ukrepi za območja z omejenimi možnostmi - pri teh je potreben jasen poudarek . 
Če želi gospod Barroso oklestiti to točko , se bo srečal z velikim nasprotovanjem Parlamenta . 
Ravno tu ležijo priložnosti za razvoj podeželja in ne smemo obrniti hrbta območjem z omejenimi možnostmi . 
v imenu skupine GUE / NGL . - (FR) Gospod predsednik , komisar , poročilo , ki je bilo danes predstavljeno , začrtuje novo smer za skupno kmetijsko politiko . 
Vključuje stopenjsko javno financiranje , ki odraža zaposlovanje in okoljske premisleke , dejstvo , da kmetijstvo proizvaja javne dobrine in pojem dejavnih kmetov . 
Vendar pa smo bili priča premnogim dobrim namenom , ki niso nikoli izboljšali življenja delovnih kmetov . 
Ne pozabimo na prizore , ki se ravno zdaj odvijajo na našem podeželju . 
Čeprav je zamisel varnostne mreže privlačna , pa ne zadostuje . 
Da bi zagotovili osnovne cene za male in srednje velike kmete , se moramo vrniti k mehanizmom javnega posredovanja . 
Združevanje gospodarskih , družbenih in ekoloških zmogljivosti bo prav tako odpravilo ultraliberalni model proste trgovine , ki zdaj uničuje družinske kmetije . 
Evropska unija mora stremeti k radikalnim spremembam v Svetovni trgovinski organizaciji in tesneje sodelovati z Organizacijo za prehrano in kmetijstvo (FAO) , da bi se vrnila k sistemom sodelovanja , ki vključujejo spremenljive carinske dajatve na mejah . 
Prav tako v Evropi potrebujemo mnogo več financiranja raziskav . 
Nazadnje pa moramo zagotoviti , da bo ohranjen proračun za to politiko . . . 
(Govornik je zaključil brez mikrofona)
Gospod predsednik , nismo slišali angleškega tolmačenja prejšnjega govora . 
Zelo me je zanimal in zelo bi bila hvaležna , če ni preveliko breme za govornika in če lahko storite nekaj , da ga bomo slišali v angleškem jeziku . 
Ali še kdo drug ni slišal angleškega tolmačenja ? 
Morda gre le za lokalno težavo v zadnjih vrstah . 
Zadevo preverjamo . 
Kot kaže , so bili pomešani kanali . 
Težavo rešujemo . 
Prosimo , potrpite , a prepričan sem , da lahko govor potem preberete na spletu . 
Imamo spletno predvajanje in prepričan sem , da bo tolmačenje vključeno . 
Gospod predsednik , komisar , gospe in gospodje , najprej se moram zahvaliti gospodu Dessu in mu čestitati za trdo delo , ki ga je vložil skupaj z vsemi poročevalci v senci . 
Zlasti smo zadovoljni , da so v tem poročilu omenjena območja z omejenimi možnostmi - gorska območja so nam še zlasti pri srcu . 
Zlasti smo zadovoljni , da imamo podporo za male kmetije , ki so temeljne , ker so zelo pomembne za zaščito zemljišč in za kakovost proizvodov , ki se na njih gojijo . 
Prav tako smo zlasti zadovoljni , da se obsežno omenjajo mladi kmetje , ki do neke mere predstavljajo prihodnost kmetijstva . 
Vendar bi se morali vsi zavedati , da se je treba zdaj močno boriti glede proračuna in zato nagovarjamo vas , komisar , ker to veste bolje kot jaz ali kdor koli tu . 
Ne smemo dovoliti , da bi se za skupno kmetijsko politiko (SKP) zmanjšal proračun , ker bi to pomenilo , da je kmetijstvo v Evropi verjetno manj vredno . 
Jasno , če je kmetijstvo v Evropi vredno manj , potem so tudi kmetijski proizvodi in tako vsa naša hrana vredni manj . 
Seveda , mi ne mislimo tako . 
Nazadnje , komisar , bi rad omenil vprašanje uvoza . 
Kakor veste , uvoz seveda ne sodi v obseg SKP , ampak predstavlja še en bistveni kos sestavljanke , ki bi morala biti pridružena SKP , ker če bomo uvažali poceni proizvode slabe kakovosti , se bo naše kmetijstvo zlomilo . 
Gospod predsednik , rada bi se zahvalila gospodu Dessu za izčrpno poročilo . 
Kot drugi govorniki bi rada poudarila pomembnost ustreznega proračuna za novo SKP . 
Menim , da je izredno pomembno , da naš proračun temelji na utemeljitvah v zvezi z zanesljivo preskrbo s hrano . 
Ocenjuje se , da bomo do leta 2050 potrebovali 70-odstotno povečanje svetovne kmetijske proizvodnje . 
Trdim , da bi morala nova SKP pri tem pomagati in ohraniti to proizvodnjo v Evropi . 
Ne smemo početi stvari , ki bi ogrožale osnovo proizvodnje hrane , ki jo že imamo . 
Pozdravljam jasno podporo strukture dveh stebrov in pozdravljam tudi današnjo izjavo komisarja glede njegove podpore temu . 
Vendar pa bi morala dodati , da ne želim , da bi podpora za ekologizacijo v prvem stebru uveljavljala dodatna bremena in stroške za naše kmete . 
Zaradi tega bi rada bila glede na veliko raznovrstnost kmetijskih struktur in zemljišč po EU priča prožnosti na nacionalni in regionalni ravni . 
(IT) Gospod predsednik , komisar , gospe in gospodje , težko delo , ki so ga opravljali poročevalec , gospod Dess in poročevalci v senci - in seveda čestitam vsem - , je danes prispelo do zadnje stopnje . 
Nova skupna kmetijska politika (SKP) pomeni veliko Evropi za prihodnost njenega kmetijstva in preživetje prostranega podeželja . 
Nova SKP mora ljudem omogočiti , da bodo imeli zadostno preskrbo s kakovostno hrano , pa tudi da bodo lahko ohranjali proizvodnjo netržnih javnih sredstev . 
Za dosego navedenih ciljev so za kmete potrebni dodatni , učinkovitejši in zlasti enostavnejši instrumenti skupaj z enostavnejšim dostopom do financiranja in manj birokracije . 
Prav tako potrebujemo tržne instrumente za učinkovit boj proti žal ponavljajočim se krizam in tudi instrumente za preprečevanje in zaščito pred tveganji , povezanimi s kmetijstvom . 
Potrebujemo SKP za mlade , katerim lahko zaupamo kmetijstvo prihodnosti . 
Odločili smo se spodbujati zaščito biotske raznovrstnosti in številnih regijskih in proizvodnih specifičnosti Evropske unije v okviru politike za razvoj podeželja , ki bo okrepila vse naravne in človeške možnosti podeželja . 
Obenem si moramo prizadevati , da bi postala kmetijska podjetja konkurenčna . 
Zaradi tega bi rad pri Komisiji vzbudil pozornost glede potrebe po vključitvi ukrepov za prenos tehnologije v razvoj podeželja . 
Kakor je odobreno v Odboru za kmetijstvo in razvoj podeželja , potrjujem pomembnost podpore uvedbe meja za neposredna plačila , ki se dodeljujejo velikim gospodarskim akterjem . 
Mislim , da je uvedba sistema zmanjševanja pomoči z večanjem holdinga na določen prag nujna , da se izognemo prevelikim plačilom večjim holdingom , ki že imajo pomembne ekonomije obsega . 
Ne morem se izogniti izpostavitvi potrebe po zadostnem financiranju za SKP . 
Ta parlament ne sme sprejeti tega , da bi se zmanjšalo financiranje razvoja podeželja . 
(PT) Gospa predsednica , s to reformo želimo poslanci Skupine naprednega zavezništva socialistov in demokratov v Evropskem parlamentu poskrbeti , da bo skupna kmetijska politika (SKP) bolj poštena , pravičnejša in bolj prilagojena času , v katerem živimo , ko so vprašanja upravičenosti pomoči v zvezi z družbo in varnostjo hrane ter zanesljivo preskrbo s hrano v najširšem smislu bolj aktualna kot kdaj koli . 
Uspelo nam je , da so bile naše glavne skrbi vključene v to poročilo . 
Med njimi je potreba po ohranjanju zadostno financirane skupne kmetijske politike za Unijo . 
Poudariti moram , da se zaradi zagotovitve uveljavljanja SKP ne bomo strinjali z umikom finančnih sredstev . 
Želimo bolj pošteno porazdelitev pomoči med države članice in med kmete z uvedbo novega sistema , ki ni povezan s proizvodnjo , ampak temelji na okoljskih in družbenih merilih; to je takšnega , ki spodbuja zaposlovanje . 
Prav tako moramo SKP usmeriti proti pravim kmetom in ustvariti poseben mehanizem za male kmete . 
Prepričan sem , da bomo z okrepljeno vlogo Parlamenta v okviru Lizbonske pogodbe lahko te cilje , ki so zdaj le teoretični , spremenili v oprijemljiva dejanja . 
(SV) Gospa predsednica , gospodu Dessu bi se zahvalila za njegovo odlično delo . 
Rada bi govorila o enem vidiku kmetijske politike . 
To so ogromni izzivi , s katerimi se srečujeta človeštvo in cel svet . 
Med njih sodijo podnebje , biotska raznovrstnost in evtrofikacija rečnih poti . 
Tu bi lahko navedla raznovrstne primere . 
V tem okviru mislim , da moramo spoznati , da so kmetje tisti , ki vsakodnevno upravljajo z našim okoljem in temeljnimi pogoji za naša življenja in našo prihodnost . 
V kmetijstvu in gozdarstvu imamo najboljša orodja in za uporabo teh okoljskih orodij bi morali dobiti kmetje plačilo , to plačilo pa bi moralo biti dobro . 
Zato bi rada , da bi v prihodnosti nekoliko spremenili naše mišljenje in se odmaknili od subvencij za prihodke , ki jih je težko upravičiti , ter zagotovili , da bomo plačali za delo , ki ga kmetje opravljajo . 
Z drugimi besedami , prenehati bi morali plačevati subvencije in začeti plačevati zagotovljene storitve . 
Najpomembnejša naloga za kmetijstvo je seveda proizvodnja hrane - zadostnih količin kakovostne hrane - , a moje stališče je , da bi bilo treba hrano plačati na trgu . 
Okoljskih storitev ni mogoče plačati tam . 
(PL) Gospa predsednica , v mnogih pogledih je poročilo gospoda Dessa zelo dobro , a v enem je ravno nasprotno , saj zavrača zamisel poštenega uravnoteženja neposrednih plačil . 
Čudno in nesmiselno načelo , s katerim se več pomoči daje bogatejšim in manj revnejšim , bo še naprej prevladovalo v kmetijskem sektorju . 
Kmetje v novih državah članicah in ne le kmetje so izredno zaskrbljeni in vznemirjeni zaradi tega razvoja dogodkov . 
Kmetijski sektor je v upadanju , zlasti v novih državah članicah . 
Prosil bi vas , da si ogledate , koliko zemljišč je v Poljski , v Litvi in Slovaški v prahi . 
Kolege poslance iz starih držav članic bi pozval , naj prekinejo to diskriminacijo . 
Poskrbimo končno , da bodo neposredna plačila pošteno uravnotežena , in ne ustvarjajmo Evrope dveh hitrosti . 
Zlasti bi se rad obrnil na francoske poslance tega parlamenta , da jih spomnim na geslo " svoboda , enakost , bratstvo " , ki je krasilo transparente francoske revolucije . 
Imamo svobodo , a nimamo enakosti in brez enakosti ne more biti bratstva . 
Zahtevajmo enakost . 
(FR) Gospa predsednica , komisar , gospe in gospodje , strinjam se , da je poleg svobode in bratstva za kmete in nove države članice vzhodne Evrope potrebna tudi enakost . 
Da , strinjam se z vami . 
Menim , da to poročilo predstavlja velik korak naprej . 
Na začetku ni bilo lahko: razmere so bile dokaj agresivne . 
Vendar pa je pomembno to , da smo dosegli soglasje . 
To soglasje nam je omogočilo ohranjanje širše predstave in verjamem , da v tem leži velika moč Evropskega parlamenta . 
Uspeli smo kljub težavam in zato bi se rad zahvalil poročevalcu , gospodu Dessu , in vsem poslancem . 
Prva faza je zaključena . 
V tem dokumentu smo ponovili potrebo po enakosti , pravici in poštenosti do proizvajalcev in regij . 
Menim , da je to pomembno . 
Jasno smo izjavili in potrdili , da želimo zaščititi in razviti male kmetije , da želimo , da se male kmetije upoštevajo , ker so ključne za kakovost in regionalno biotsko raznovrstnost . 
Po mojem mnenju je bila to še ena temeljna točka . 
Zamisel , da postane kmetijstvo bolj znanstveno , da se odmakne od produktivističnih industrijskih kmetij , je zdaj vključena v besedilih . 
Zdaj moramo poskrbeti , da postane resničnost: šele takrat bo kmetijstvo postalo izvedljiva možnost za prihodnje generacije . 
Tu ne gre za vprašanje ideologije . 
Nazadnje pa nas zdaj skrbijo resnične proračunske grožnje . 
Najti moramo nedvoumne odgovore . 
Zdaj se hočemo pomakniti v drugo fazo , ki je očitno zakonodajna razprava . 
Zakaj ? 
Ker potrebujemo več kot le besedila in plemenite namene: šele pri razpravah o zakonodajnih predlogih bomo resnično videli , kam gremo . 
Na to v bistvu čakamo . 
Dovolite pa mi , da izrazim svoj bes glede odnosa Nemčije . 
Prisilila nas je , da zmanjšamo pomoč pri hrani za najrevnejše državljane Evrope na eno petino prvotne količine . 
Ta pomoč je bila del proračuna skupne kmetijske politike . 
Rad bi našel drug način za pomoč našim najrevnejšim državljanom: 80 milijonom Evropejcev , ki nimajo dovolj za jesti . 
(LV) Gospa predsednica , opravljeno je bilo pomembno delo , a končano poročilo je oblikovano zelo splošno . 
Poročilo jasno označuje novo smer - ekologizacijo kmetijstva . 
To bi lahko bil nekakšen rešilni pas za neproduktivne kmete , ki bi se lahko izognili kmetijski proizvodnji in kljub temu prejeli plačila na površino . 
Po mojem mnenju bi morali pri uporabi tega poročila v praksi upoštevati , kaj manjka . 
Manjka problem beljakovin , vprašanje kakovosti uvožene hrane ni bilo vključeno , problem genetsko spremenjenih pridelkov ni omenjen in vprašanja propadanja zemlje niso bila zadosti obravnavana . 
Še vedno ni jasne opredelitve pojmov , kot so " dejaven kmet " , " novi kmet " , " poštena plačila na površino " in " družinske kmetije " . 
Žal mnogo kmetov v tem poročilu ne bo našlo odgovora na probleme in vprašanja , ki jih imajo . 
V prihodnosti ga moramo izboljšati . 
Gospa predsednica , medtem ko je lahko pojem " ekologizacija " iz prvega stebra privlačen za amaterske kmete , pa bo predstavljal velike probleme za velike kmete , ki bi lahko namesto ponovne zasaditve spomladi kmetijske površine opustili . 
Če bi se ta politika uveljavljala letos , bi bili njena posledica popolni neuspehi na področju pridelkov . 
Ustrezen nadzor in uveljavljanje ukrepov ekologizacije bosta prav tako nemogoča . 
Če želimo biti učinkoviti , bodo morale biti omejitve enkratnih plačil za kmetije resne . 
To bo takoj spodbudilo kmete , da bodo uradno razdelili svoja podjetja s svojimi zakonskimi partnerji , da bodo celotna plačila pridobljena na obeh delih . 
Poleg tega sem obveščen , da bodo prihranki od omejitev pripadali EU in ne državi članici , ki je dejansko ustvarila prihranke . 
O gojenju gensko spremenjenih pridelkov bi se morale odločati posamezne države članice . 
Predlog , da kmetje , ki pridelujejo te pridelke , ne morejo prejeti enotnega plačila na kmetijo , je popolnoma nesmiseln . 
Svetu primanjkuje hrane . 
Spodbujati bi morali prehajanje na nove kmetijske tehnologije in jih ne obrekovati . 
Upam , da so vas zadnje tri zime prepričale , da nas segrevanje ozračja ne ogroža . 
(HU) Gospa predsednica , gospe in gospodje , kako drugačno bi bilo mnenje vedno bolj jeznih evropskih državljanov o Evropski uniji , če bi ugotovili , da se njihovi davčni prispevki trošijo izključno kot javni denar za javni interes in za javno dobro , ki je sorazmerno proizvedenim javnim dobrinam . 
Poročilo gospoda Dessa gre v to smer v zvezi s kmetijsko pomočjo , ki jo zagotavlja Evropska unija . 
Jutri bomo nosili ogromno odgovornost , ko bomo odločali o tem , ali sprejeti mejo , največji znesek , ki je določen v poročilu gospoda Dessa zaradi trdega dela tistih , ki so predložili predloge sprememb , za pomoč , vezano na hektarje oziroma površino . 
Rada bi vas prosila , da sledite občutku pravice vaših volivcev in sprejmete to mejo . 
Imejmo zgornjo mejo za javni denar , ki ga zeleni in rdeči baroni in drugi mestni poslovneži prejemajo od evropskih davkoplačevalcev ! 
(ES) Gospa predsednica , gospe in gospodje , čeprav je današnja razprava osredotočena na to pomembno poročilo o reformi skupne kmetijske politike , bi rada podala pripombo o postranskem vprašanju , ki nas zadeva in bi lahko vplivalo na uspešnost izhodišč , ki jih zagovarjamo v Parlamentu v zvezi z reformo prihodnje SKP . 
Naslednji teden bo Evropska komisija predstavila svoj predlog o finančnih možnostih za obdobje po letu 2014 , v katerem , če se bodo moje informacije izkazale za pravilne , je vodstvo Skupnosti odločeno predlagati zmanjšanja kmetijskega proračuna EU . 
Zato je treba upoštevati , da Evropska komisija ne bo upoštevala mnenja , ki ga bomo sprejeli jutri , v katerem izrecno zahtevamo , da se potrošnja skupne kmetijske politike ohrani . 
Ne predstavljam si , kako bomo z zmanjšanim proračunom lahko kos vsem izzivom , ki so opisani v tem dokumentu; kako bodo subvencije skupne kmetijske politike postale bolj zelene , proces , za katerega želimo zagotoviti , da ne bo zahteval dodatnih prizadevanj kmetov in govedorejcev; kako bomo lahko to dosegli . 
Ne predstavljam si , kako se bomo s skrčeno SKP lahko odzvali - da podam še en primer - na nestanovitnost cen in vzpostavili proračunsko vrstico , kot je naš namen , ki bo kos krizi , ki smo jo tako dobro spoznali . 
Skupne kmetijske politike ne bi smeli meriti le v smislu potrošnje , ker bi po mojem mnenju poleg zagotavljanja blaga in storitev moralo biti jasno izraženo - danes bolj kot kateri koli drug dan - , da 1 EUR , vložen v kmetijstvo , ustvarja 10 EUR bogastva v kmetijsko-živilskem sektorju . 
To bi moralo biti zelo upoštevano , ko gre za določanje naslednjega proračunskega okvira . 
Poleg tega ne smemo pozabiti , da pogajanja s tretjimi državami in s Svetovno trgovinsko organizacijo predstavljajo resno grožnjo za prihodnjo kmetijsko proizvodnjo in živinorejo v Evropski uniji . 
(IT) Gospa predsednica , komisar , gospe in gospodje , poročilo gospoda Dessa predstavlja začetek nove faze v postopku reforme skupne kmetijske politike (SKP) . 
Je rezultat več mesecev trdega dela Odbora za kmetijstvo in razvoj podeželja , za katerega bi se rad zahvalil gospodu Dessu in vsem poročevalcem v senci ter parlamentarnim skupinam . 
Danes lahko ta parlament poda jasno mnenje o prihodnosti skupne kmetijske politike: biti mora močna , preprosta , prožna in bolj zelena SKP , ki upošteva mlade in zaposlovanje . 
Zaradi tega , komisar , nas skrbijo novice iz današnjega tiska glede zmanjševanja proračuna , zlasti v drugem stebru . 
To ne bi bilo skladno s poročilom gospoda Dessa in poročilom o finančni perspektivi Evropske unije , ki ga je pripravil gospod Garriga Polledo in smo ga sprejeli na plenarnem zasedanju v preteklih tednih . 
V slednjem poročilu je bilo uvedeno pomembno načelo , da SKP ohrani sedanjo raven financiranja v naslednjem obdobju finančnega načrtovanja . 
Zato , komisar , želimo pojasnila glede novice , ki kroži , in radi bi vedeli , ali , kar zadeva vas , obstajajo drugačne smernice od tistih , ki smo jih izvedeli do zdaj . 
(DE) Gospa predsednica , komisar , gospe in gospodje , poročevalcu bi se rada zahvalila za njegovo vztrajno in pozitivno delo . 
Kar zadeva prihodnost kmetijske politike po letu 2013 , se moramo odločiti , v katero smer želimo iti . 
Ali želimo kmetijski sektor , ki se je sposoben odzvati na izzive z inovativnim , sodobnim , pogumnim , samozavestnim , odgovornim in neodvisnim ukrepanjem na trgu ? 
Ali želimo kmetijski sektor , ki ga še naprej po kapljicah hrani Evropa , ki jo je treba držati za roko in ki za vsak korak v prihodnost potrebuje spodbudne mamičine besede ? 
To je pot , po kateri gremo zdaj . 
Da bi se spopadali z izzivi prihodnosti , moramo namesto neskončnih razprav o ideologijah v kmetijskem sektorju spodbujati sodobne tehnologije . 
Če želimo usposobiti kmetije , da bodo načrtovale z gotovostjo , potem ne smemo neprestano vsakih nekaj let spreminjati smer . 
To pomeni preveliko obremenitev za finance naših kmetov . 
Tu se moramo zagotovo vsi zavedati , da vsaka politična sprememba smeri pomeni nove zakone in direktive , ki v zameno zahtevajo naložbe kmetov in pri tem obenem ne povečujejo njihovih prihodkov . 
Ne bi nas smelo skrbeti , ali je kmetija velika ali mala; namesto tega bi nas moralo skrbeti , ali jo vodijo preudarno v gospodarskem smislu . 
Če z viri ravna odgovorno , nas ne bi smelo skrbeti , ali proizvaja po konvencionalnih ali ekoloških načelih . 
Prav tako nas ne bi smelo skrbeti , koliko živali ima , če se s temi živalmi dobro ravna . 
Za nas mora biti pomembno , da bomo imeli v prihodnosti v Evropi zadosti kakovostne hrane po zmernih cenah . 
Navsezadnje Evropa ni sama na svetu . 
(CS) Gospa predsednica , končno se približuje dan , ko bo poenotena kmetijska politika veljala v starih in novih državah članicah in tako se bo končala 10-letna diskriminacija proti kmetom iz novih držav članic . 
Ta razvoj dogodkov zelo pozdravljam . 
Upam , da se v novem programskem orodju za kmete ne bodo uveljavljali novi diskriminacijski pogoji . 
Žal moramo povedati , da poročilo gospoda Dessa vsebuje takšen predlog . 
V prvi vrsti imam v mislih podporo tako imenovanega omejevanja neposrednih plačil za večja kmetijska podjetja . 
Takšne ukrepe štejem za diskriminacijske proti državam članicam , kot je Češka republika , ki imajo zaradi zgodovinskih razlogov večje kmetije kot drugod po Evropski uniji . 
Zato zavračam zamisel omejitve neposrednih plačil , ker je to ukrep , ki bo zmanjšal učinkovitost kmetijstva po Evropski uniji . 
Primarni cilj kmetijstva je bil vedno proizvodnja hrane . 
Vendar pa želijo danes številni politiki , zlasti tisti iz Skupine Zelenih / Evropske svobodne zveze in iz vrst levice , spremeniti kmete v proizvajalce biogoriva in bojevnike proti segrevanju ozračja . 
Takšnega razvoja dogodkov ne morem podpreti . 
Gospa predsednica , rad bi ponovil besede kolegov iz skupine in drugih kolegov ter tudi sam čestital našemu poročevalcu . 
To zanj ni bilo enostavno delo - ali za kogar koli izmed nas - in poročilo pred nami je bilo močno izboljšano s skupnim delom in vsebuje mnogo stvari , ki so vredne občudovanja . 
Zlasti mi je všeč zamisel o nadaljevanju neposrednih plačil in očitnem umiku zgodovinskih referenčnih vrednosti v odstavku 15 ter o bolj pravični porazdelitvi med državami članicami in znotraj držav članic v regijah in narodih v odstavku 16 . 
Glede na to , da prihajam iz Škotske , sem zlasti vesel močne izjave v prid območjem z omejenimi možnostmi v odstavku 82 . 
Vem , da bodo kmetje na Škotskem - in tudi povsod drugod - veseli odstavka 44 , ki vsebuje nedvoumno izjavo , da mora navzkrižna skladnost temeljiti na tveganjih in da mora biti sorazmerna . 
Komisar , morda bi lahko zlasti ta odstavek omenili nekaterim vašim kolegom revizorjem . 
Medtem ko lahko v tem poročilu občudujemo precej stvari , pa bodimo iskreni s sabo in svojimi volivci . 
Brez odstavka 1 je vse to nesmiselno - in odstavek 1 , kjer pozivamo k močni in trajnostni SKP s proračunom , ki ustreza velikopoteznim ciljem , bo prav tako nesmiseln . 
Kot drugi kolegi bi tudi jaz rad izrazil svojo skrb , zlasti glede današnjih govoric , da namerava predsednik Barroso izvesti drastično zmanjšanje proračuna in zlasti za drugi steber . 
Komisar , v teh razpravah v Komisiji in z državami članicami boste potrebovali vse zaveznike , ki si jih lahko pridobite Imeti moramo SKP , ki je ustrezno financirana in dovolj velikopotezna za naše kmete in naše državljane . 
Evropsko kmetijstvo ima pomembno zgodbo . 
Zdaj ni čas za prepiranje o podrobnostih . 
(GA) Gospa predsednica , pozdravljam poročilo gospoda Dessa o reformi skupne kmetijske politike (SKP) in zahvaljujem se mu za njegovo delo . 
Glasovanje , ki bo potekalo ta teden , bo odraz tega , kaj Evropski parlament pričakuje v zakonodajnih predlogih za SKP . 
Glasovanje o proračunu , ki prihaja , je tudi izredno pomembno za zagotavljanje primernega prihodnjega financiranja za kmetijstvo . 
Imeti močno in trajnostno SKP - ki temelji na dveh stebrih - , ki bo zadržala kmete na zemlji , zagotovila varstvo okolja , spodbujala podeželsko gospodarstvo in zagotavljala pravičnost in preglednost za vse ljudi , ki delajo v prehranski verigi . 
Dogodki v zvezi z ekologizacijo , ki se ukvarjajo z okoljem v prvem stebru , morajo biti jasni , ustrezno oblikovani in enostavno izmerljivi , financiranje drugega stebra pa mora biti močno in pravično . 
(IT) Gospa predsednica , gospe in gospodje , od vseh politik Evrope je skupna kmetijska politika tista , ki jo je bilo treba skozi leta najbolj posodabljati , da bi se lahko spopadali z neprestanimi spremembami , ki se pojavljajo na gospodarskem področju , tudi na mednarodni ravni . 
Vedno se je posodabljala z dvema glavnima ciljema: zagotavljanjem prihodka za evropske kmete in ukvarjanjem z vedno manjšim proračunom EU , obenem pa ni bilo pozabljeno na celo vrsto drugih ciljev , povezanih s kakovostjo proizvodnje , okolja , biotske raznovrstnosti in vodnih virov . 
Reforma SKP , o kateri bomo glasovali jutri , je nujna , če želimo še naprej podpirati prihodke naših kmetov , kot so že omenili moji kolegi . 
Potem cilj ni zmanjšanje neposrednih subvencij , ampak iskanje ravnotežja med takimi subvencijami in razvojem podeželja , da bo postal sistem enostavnejši in bolj pošten , ne da bi se pravila o konkurenci postavljala pod vprašaj . 
Kar zadeva cilje SKP v okviru strategije Evropa 2020 , lahko SKP prispeva k rasti trajnostnega gospodarstva z dobrim odzivom na nove izzive in z upoštevanjem raznovrstnosti in bogastva kmetijstva ter posebnih značilnosti 27 držav članic . 
(EL) Gospa predsednica , očitno potrebujemo močno SKP . 
Kmetijski sektor zagotavlja jasno dodano vrednost evropskemu gospodarstvu . 
S pripevanjem k proizvodnji javnih dobrin v korist družbe kot celote igra večfunkcionalno vlogo . 
Proračun SKP mora ostati najmanj na sedanji ravni in podobna sredstva ter cilje je treba zaščititi za novo SKP . 
Porazdelitev sredstev SKP med kmete v Evropski uniji , ki je na vrhu dnevnega reda javnega dialoga , zahteva previdnost . 
Zamisli povprečne stopnje po vsej Evropski uniji se široko nasprotuje . 
Po mojem mnenju potrebujemo objektivna merila , ki lahko ustrezno upoštevajo posebnosti kmetijskega sektorja v posameznih državah članicah EU . 
Predlogi za omejitev neposrednih plačil , plačevanje posebne pomoči za male kmete in plačevanje pomoči le za dejavne kmete so dobre zamisli . 
Kmetijsko-okoljski ukrepi morajo biti enostavni za uporabo , spremljati jih morajo ustrezne protiuteži in ne smejo ustvarjati dodatnih upravnih bremen . 
Pri vsesplošni nestanovitnosti na kmetijskih trgih , podnebnih tveganjih in krizi na področju hrane moramo sprožiti učinkovite instrumente . 
Sedanje tržne ukrepe je treba okrepiti . 
Prav tako potrebujemo trajni sklad za obvladovanje krize . 
Predlog za instrument za stabilizacijo prihodka novih kmetij je dobra zamisel . 
Nazadnje pa bi rad izpostavil potrebo po učinkovitih ukrepih v korist mladih kmetov . 
Zahvaljujem se poročevalcu , gospodu Albertu Dessu , za dobro opravljeno težko in zapleteno delo . 
Komisar , vsaka oslabitev SKP bo naletela na politično nasprotovanje Evropskega parlamenta . 
Mislim , da je to medstrankarsko sporočilo tega parlamenta in treba ga je resno upoštevati . 
(DE) Gospa predsednica , gospe in gospodje , rada bi se zahvalila poročevalcu in vesela sem , da ima poročilo nedvomno socialistične , socialne in demokratične značilnosti . 
Želimo trajnostno , ekološko in socialno kmetijsko politiko . 
Želimo ekologizacijo in želimo jo v prvem stebru . 
Navzkrižna skladnost in kmetijsko-okoljski ukrepi sistema do danes ne zadostujejo za dosego podpore za celotno družbo , a to je natanko tisto , kar potrebujemo . 
Naš primarni cilj mora biti zagotavljanje visokokakovostne in trajnostne proizvodnje hrane v Evropi ter aktivnost in vitalnost našega podeželja . 
Zagotovo moramo ustaviti vedno večje opuščanje zemlje , ker potrebujemo ljudi . 
Ljudi , ki bodo skrbeli za kmetijski sektor , pa tudi za področja pred in za njim . 
Govorice , ki prihajajo iz Komisije glede načrtov za občutna zmanjšanja na področju razvoja podeželja v naslednjem večletnem finančnem okviru , niso sprejemljive . 
Še naprej moramo delati za močan drugi steber v skupni kmetijski politiki (SKP) , za podeželje in za Evropo . 
Rada bi podala splošno opozorilo vsem tistim , ki nameravajo zmanjšati financiranje kmetijstva . 
Če bomo to storili , ne bo reform . 
V tem primeru bo vse ostalo , kot je zdaj . 
To bo precej težko pojasniti državljanom Evrope . 
Gospa predsednica , zahteva Parlamenta za ohranitev , če ne povečevanje , kmetijskega proračuna je po mojem mnenju izredno optimistična . 
To so težki časi in proračuni niso neomejeni . 
Po mojem mnenju bo treba preveriti izvedljivost teh predlogov , ko se bo enkrat naslednje leto določal celotni proračun EU . 
Vrniti se moramo k resničnim prednostnim nalogam skupne kmetijske politike . 
Zanesljiva preskrba s hrano , varnost hrane , biotska raznovrstnost , podnebne spremembe , nove tehnologije in ustvarjanje uspešne , konkurenčne industrije , ki jo vodi trg , morajo biti v središču naše pozornosti . 
Po mojem mnenju so predlogi Komisije izgubili smer , ki smo jo imeli iz prejšnjih dveh poročil . 
Primanjkuje jim osredotočenosti in preveč so zapleteni . 
Z veseljem povem , da je Albert Dess v svojih predlogih zastavil zelo smiseln okvir , v katerem lahko razvijemo prihodnje reforme . 
(DE) Gospa predsednica , poročilo gospoda Dessa je povezano z obravnavo varstva okolja in podnebja v kmetijstvu , pa tudi s povečanjem konkurenčnosti kmetijstva . 
Glede teh točk smo dosegli dobre kompromise . 
Menim , da bi lahko govorili v prid dobro premišljenim zgornjim mejam za kmetije , zlasti ko so prejemniki multinacionalne skupine , ki včasih prejemajo vsote , katerih preprosto ni možno upravičiti . 
Poslanska skupina Evropske ljudske stranke (Krščanskih demokratov) je trdno na strani kmetov , ko gre za odpravo birokracije . 
Popolna reorganizacija sistemov in povezana uvedba dodatnih preverjanj , h kateri pozivajo drugi , ne bi imela nikakršnega smisla . 
Glede nečesa moramo biti jasni: če potrošniki pričakujejo , da se bo evropsko kmetijstvo pomaknilo v smeri ekologizacije in trajnosti , potem je treba za zadevne ukrepe zagotoviti potrebna finančna sredstva . 
Odločno nasprotujem zmanjšanjem proračuna EU v prihodnjem proračunskem obdobju . 
Glede poročil tiska , ki navajajo , da želi gospod Barroso , predsednik Komisije , zmanjšati sredstva za razvoj podeželja , bi rada jasno izjavila , da bo Komisija z zmanjšanjem programov za razvoj podeželja odrezala dušo podeželja . 
Zmanjšanja v drugem stebru bi dramatično prizadela dobro delovanje struktur kmetovanja . 
Gospodu Barrosu svetujemo , naj upošteva , kar pravi ta parlament . 
Skupna kmetijska politika je in ostaja ključno področje politike Skupnosti ter proračuna EU . 
Ne smemo vsiljevati dodatnih omejitev našim kmetom , ki se srečujejo z vedno večjo svetovno konkurenco , hkrati pa zmanjševati njihovo podporo . 
Nasprotno , subvencije za naložbe v okviru drugega stebra bodo spodbudile vnemo in pripravljenost za inovacije . 
To bo koristilo vsem na podeželju . 
Zlasti moramo izvajati ukrepe v zvezi z mladimi kmeti , da bi zavarovali prihodnost kmetijstva . 
Naša prihodnja kmetijska politika bo odločila , ali bo Evropa v prihodnosti samozadostna ali ne . 
(ES) Gospa predsednica , današnja razprava jasno razkriva , da ta parlament podpira in je res odločen doseči močno skupno kmetijsko politiko , ki se bo sposobna odzvati na izzive varnosti hrane , okoljske trajnosti in zaposlovanja na podeželju . 
Če želimo to doseči , ne smemo dovoliti - kar upamo , da bo zagovarjal ta parlament - nikakršnih zmanjšanj sedanjega proračuna SKP . 
Potrebujemo zadostno financiranje , da se bomo odzvali na te izzive . 
Biti moramo v položaju , ki nam omogoča zaščito prihodkov kmetov , in izdelati moramo tržne mehanizme , da bomo preprečili in odvrnili nestanovitnost cen , kakršni smo zdaj priča . 
Poleg tega ne bi rad pozabil na dogodke zadnjih nekaj tednov v sektorju sadja in zelenjave , ki so dokaz , da mora nova SKP zagotavljati tudi instrumente za odgovor na krizo v vseh sektorjih , ki jih to zadeva , instrumente , ki so učinkoviti , hitri in prilagojeni potrebam vsakega posameznega sektorja . 
Gospa predsednica , hvala gospodu Dessu za izredno zanimivo in informativno poročilo . 
Neizogibno obstajajo o tako zapletenem vprašanju zadeve , s katerimi se strinjate in s katerimi se ne . 
Glede na to , da gre 42 % naše evropske potrošnje za SKP , je nujno , da zagotovimo našim državljanom popolno preglednost . 
Večina ljudi bo spričo rastočih cen hrane - hitro rastočih cen hrane - in vznemirjajočih opozoril glede pomanjkanja oskrbe pričakovalo SKP , ki se jasno osredotoča na povečanje produktivnosti in učinkovitosti . 
Da , skrbeti moramo za okolje - sem članica Odbora za okolje , javno zdravje in varnost hrane in to vemo - , ampak smo v resni nevarnosti , da ustvarimo poročilo , v katerem se retorika giblje v smeri zadev , kot je " ekologizacija prvega stebra " ; govorimo o odmiku od žarišča , ki je učinkovitost . 
Na podlagi tega ne podpiram omejevanja plačil za velike kmetije . 
Ta poteza bo pomenila institucionalizacijo neučinkovitosti in za to ni opravičila . 
(DE) Gospa predsednica , komisar , gospe in gospodje , najprej , kakor ste že vsi storili , se moramo toplo zahvaliti našemu poročevalcu za predanost , ki jo je vložil v to poročilo in tudi za njegovo vztrajnost pri doseganju teh kompromisov . 
Prepričana sem , da ni bilo enostavno , a dosegli smo dobre kompromise . 
Zagovarjamo konkurenčno in trajnostno kmetijstvo v Evropi . 
To pomeni , da naši kmetje proizvajajo hrano najvišje kakovosti . 
Vendar pa proizvajamo tudi kulturno pokrajino , ki jo je mogoče videti in zagotavlja rekreacijske prostore za vse vas , za vse nas , za našo družbo , ki zagotavlja delovna mesta ne le v kmetijstvu , ampak tudi v turizmu in na mnogih drugih področjih . 
To je storitev , ki jo kmetijstvo zagotavlja za družbo , a jo družba mnogo premalo spoštuje - in včasih tudi mi . 
Je obsežna storitev in tako obsežna storitev si ne zasluži zmanjšanja proračuna za kmetijstvo , če je to sploh mogoče . 
Komisar , podpiramo vas pri vašem pristopu vnosa večje količine ekologije in več ekologizacije v prvi steber . 
Vendar pa posledica tega ne sme biti , da bodo tiste države in tisti kmetje , ki že imajo zelo velikopotezne okoljske programe v drugem stebru , diskriminirani zaradi tega novega pristopa . 
Tu je treba najti rešitev , ki je poštena do obeh strani . 
Okoljski programi so dragi . 
Ko berem časopise - kakor so že omenili mnogi poslanci - , da naj bi prišlo do zmanjšanj v drugem stebru , to odločno zavračam . 
Potrebujemo močan prvi steber . 
Prav tako potrebujemo - in spregovorili smo v prid temu - močan drugi steber . 
Komisar , pri teh prizadevanjih vas bomo podprli . 
(HU) Gospa predsednica , komisar , Parlament , Komisija in Svet se vsi strinjajo , da bi moral biti proračun SKP primeren in da bi ga bilo treba ohraniti vsaj na sedanji ravni . 
Pomembno je , da ohranimo strukturo dveh stebrov , da ohranimo neposredna plačila in zlasti močno politiko za razvoj podeželja ter da izboljšamo konkurenčnost in okrepimo okoljsko ozaveščenost . 
Inovacije , raziskave in razvoj so prav tako ključnega pomena . 
Okoljske javne dobrine in tehnologije , ki zmanjšujejo učinke podnebnih sprememb in krepijo biotsko raznovrstnost ter upravljanje voda , bi morali biti v središču razvoja podeželja . 
V prihodnosti je potrebna dodatna finančna pomoč , pa tudi pomoč novim državam članicam pri zapiranju vrzeli in zagotavljanju , da bodo lahko dostopale do pomoči na področju razvoja podeželja z boljšimi pogoji sofinanciranja tudi po letu 2013 . 
Pomembno je , da se od leta 2014 zagotavljajo enaki konkurenčni pogoji in enake priložnosti za nove države članice . 
In nazadnje , pomembno je , da ne ščuvamo velikih kmetij in malih proizvajalcev drugih proti drugim . 
(FR) Gospa predsednica , priznajmo , da je bilo videti , kot da gremo s 1267 predlogi sprememb proti katastrofi . 
Skupina naprednega zavezništva socialistov in demokratov v Evropskem parlamentu se je zato odločila predložiti čim manj predlogov sprememb . 
Ponosni smo na svojo odločno in združeno držo skupaj z našim poročevalcem v senci , gospodom Le Follom . 
Prav tako smo veseli , da smo sodelovali z drugimi skupinami in da je poročevalec ustvaril velikopotezen kompromis . 
Po mojem mnenju je nujno , da se pomoč dodeljuje v prvi vrsti dejavnim kmetom in ne lastnikom zemljišč . 
To bo spodbudilo zanesljivo preskrbo s hrano , pa tudi kmetijstvo , ki je bolj trajnostno in prijazno okolju in ki zagotavlja boljše upravljanje sredstev ter prispeva k boju proti podnebnim spremembam . 
Poleg tega smo veseli , da bo komponenta ekologizacije obvezen del prvega stebra , hkrati pa bodo neposredna plačila prvega stebra bolj enakovredno porazdeljena med posameznimi državami članicami in različnimi kmetijskimi sektorji . 
V prvem zgodovinskem stebru smo ustvarili sistem zmanjševanja pomoči , ki temelji na merilih , povezanih z zaposlovanjem in okoljskimi premisleki . 
Za mlade kmete so bili uvedeni ukrepi za podporo in spodbude , da bi jim pomagali in jih spodbudili k ustanavljanju kmetij . 
V bistvu imamo vse sestavine , ki jih potrebujemo za omogočanje sodelovanja Komisiji in Parlamentu pri opredeljevanju novih skupnih kmetijskih , prehranskih in okoljskih politik , ki jih tako nujno potrebujemo . 
(RO) Gospa predsednica , potrebujemo močan kmetijski sektor , ki ga zagotavlja skupna kmetijska politika , ki bo imela zadosten proračun , sposoben zagotavljanja zanesljive preskrbe s hrano v Evropi . 
Mislim , da imajo evropski kmetje pravico do dostojnih prihodkov , ki so skupaj z zagotavljanjem zanesljive preskrbe s hrano osnovna utemeljitev za ohranitev SKP . 
Vendar pa je pri porazdelitvi neposrednih plačil potrebna večja pravičnost , tako med državami članicami kot med kmeti . 
Upam , da bo prihodnji zakonodajni predlog ponudil rešitev za to , da se rešimo nepravičnih razhajanj . 
Obenem se želim zahvaliti Komisiji za njen namen , da uvede poenostavljen program financiranja za male kmetije . 
Programi za mlade kmete so ravno tako pomembni . 
Tudi njim je treba pomagati , ko se podajajo v svoj poklic kmetovanja , ne le v obliki prispevka k razvoju podeželja , ampak tudi za zagotavljanje menjave generacij , ki je absolutno nujna za srednjeročno in dolgoročno prihodnost evropskega kmetijstva . 
(PL) Gospa predsednica , komisar , menim , da ima poročilo gospoda Dessa eno zelo resno pomanjkljivost . 
Odstavek 16 očitno nasprotuje temeljnemu načelu enakih pogojev za konkurenco na enotnem trgu . 
Na eni strani imamo predlog za odmik od zgodovinskih referenčnih vrednosti in kljub temu imamo na drugi strani predlog , da se potrdijo velike razlike pri neposredni podpori za kmete iz posameznih držav članic . 
Nekateri bi dobili 200-250 EUR na hektar , drugi 350 EUR ali več kot 400 EUR , in ne govorimo le o razdelitvi na stare in nove države članice , saj bi kmetje iz Portugalske , Španije , Združenega kraljestva , Avstrije , Finske in Švedske prav tako prejemali nižje stopnje . 
Skrajni čas je , da uvedemo enakopravne pogoje za konkurenco v kmetijskem sektorju in morebitne razlike - ki bodo očitne - bi morale biti posledica izključno objektivnih meril . 
(IT) Gospa predsednica , gospe in gospodje , vsi se zavedamo pomembnosti skupne kmetijske politike ter njenega prispevka k razvoju EU in zanesljive preskrbe s hrano . 
Okoljski izzivi in boj proti podnebnim spremembam pomenijo , da mora SKP po letu 2013 igrati novo vlogo , za katero menim , da potrebujemo močnejšo in bolj trajnostno SKP , opremljeno s proračunom , ki lahko izpolnjuje cilje , za katere si je treba prizadevati , in pri tem je treba posebno pozornost posvečati razvoju kakovostnih živil in potrebam malih kmetov . 
Špekulacije na področju kmetijskih dobrin in izjemno nihanje cen ogrožajo zanesljivo preskrbo s hrano in zahtevajo prožne ukrepe . 
Morebitna tržna nihanja je treba reševati s proticikličnimi ukrepi , ki bi morali biti vključeni v prvi steber in bi morali biti sposobni hitrega in samodejnega odzivanja . 
(PT) Gospa predsednica , to poročilo ne obravnava prihodnjih izzivov , ki so omenjeni v njegovem naslovu , a še pomembneje , ne obravnava resnih problemov sedanjosti . 
Zato smo predložili vrsto novih predlogov sprememb , za katere menimo , da so bistveni za temeljito revizijo sedanje skupne kmetijske politike . 
Tu bi rad izpostavil tiste , ki zagovarjajo ukrepe za pravno ureditev trgovin in intervencijske mehanizme za zagotavljanje poštenih cen kmetom za njihove pridelke ter pravico vsake države do proizvodnje . 
Med drugimi primeri predlagamo , da se ohrani sistem kvot za proizvodnjo mleka kot temeljni pogoj za zaščito proizvajalcev v zlasti občutljivih državah; zagovarjamo ohranjanje pravic sajenja v vinskem sektorju in ohranjanje pomoči za destilacijo pitnega alkohola ter krizno destilacijo; in predlagamo , da se ustanovi javni kmetijski zavarovalni načrt , financiran iz skladov EU , ki bo zagotovil minimalni prihodek za kmete v primeru naravnih nesreč . 
Predložili smo predloge za družbeno in okoljsko trajnostno kmetijstvo , vizijo , ki ni združljiva z nesramnimi izjavami o veri v trg in konkurenčnost , kot so izjave , podane v poročilu . 
Gospa predsednica , moja stranka je naklonjena popolnemu umiku iz EU in tako iz SKP . 
Vendar pa je resničnost taka , da smo v njej in da jo moramo čim bolje izkoristiti . 
Kaj mislimo o poročilu gospoda Dessa ? 
No , ni povsem zanič . 
Deli poročila so dobri . 
Zamisel , da postanejo neposredna plačila pogoj za navzkrižno skladnost z varstvom okolja in upravljanjem pokrajine , je morda koristna , a le dokler niso povezana z delno religioznimi načeli podnebnih sprememb in nesmislom o socialni raznolikosti . 
Poročilo priznava , da je treba z vladnim poseganjem v tarife še naprej podpirati kmetijski sektor , ker proizvedenih količin ni možno predvideti ali natančno načrtovati in ker je pri povpraševanju po kmetijskih proizvodih malo cenovne elastičnosti . 
To je pomembno , da bi zagotovili zanesljivo preskrbo s hrano in se izognili nestanovitnosti cen . 
Najpomembnejša zadeva z našega stališča je , da Združeno kraljestvo ne sme biti več neto plačnik stroškov SKP . 
(PT) Gospa predsednica , dolg postopek dela , ki ga je to pomembno poročilo zahtevalo , in mnogi doseženi kompromisi so zagotovili , da je postalo širok in dobro uravnotežen dokument različnih interesov , ki jih mora skupna kmetijska politika (SKP) obravnavati . 
To poročilo zagotavlja dobre smernice za zakonodajne predloge in poročevalcu čestitam za to . 
Vendar pa obstajajo nekateri predlogi , zaradi katerih sem zaskrbljena in poskrbela bom , da bom pozorno spremljala njihov napredek . 
V mislih imam prerazporeditev pomoči , za katero mislim , da bi morala potekati strogo v okviru prvega stebra in na podlagi popolnoma objektivnih meril , da cilja prerazporeditve ne bi omajala merila pravilnosti , ki se nagibajo le k ohranjanju sedanjega stanja . 
Za to , kar zahtevamo od SKP , potrebujemo pravičnejšo SKP z dovolj velikim proračunom . 
Omeniti moram tudi potrebo , da se s sprejetjem predlogov sprememb 16 , 12 in 5 v politični program umesti zelo izkoriščan sektor mleka . 
(PL) Gospa predsednica , cilj skupne kmetijske politike je zagotoviti stalno preskrbo s hrano za državljane Evrope . 
Zagotoviti moramo varno in visokokakovostno hrano po dostopnih cenah . 
To pričakujejo potrošniki . 
Ko proizvajamo in predelujemo hrano , moramo skrbeti za okolje . 
 " Da " pravimo skupni kmetijski politiki in " ne " njeni nacionalizaciji . 
 " Da " pravimo velikemu proračunu in " ne " zmanjšanjem na področju skupne kmetijske politike . 
Neposredna plačila bi se morala vsem kmetom v vseh državah članicah plačevati v skladu s preprosto metodo in na enakih osnovi . 
Ne pozabimo , da neposredna plačila predstavljajo le del prihodka kmetov . 
Tržni predpisi so zato pomembni . 
Dobre cene in stabilnost trga zagotavljajo prihodek za kmete . 
Zagotoviti moramo dostop do javnih storitev , kot so izobraževanje , zdravstvene storitve , storitve prevoza , šport in kultura za državljane s podeželja . 
To so ukrepi , ki bi morali spadati pod drugi steber in kohezijsko politiko . 
Komisar , ohranimo program , ki nam omogoča zagotavljanje hrane za najrevnejše evropske državljane . 
(RO) Gospa predsednica , zanesljiva preskrba s hrano je eden od izzivov prihodnosti . 
SKP se mora na ta izziv odzvati . 
Nova politika mora nadaljevati s pozitivnimi lastnostmi sedanje politike in popraviti napake . 
Menim , da poročilo gospoda Dessa stori ravno to . 
Predlagana sta dva stebra: neposredna plačila in razvoj podeželja . 
Zgodovinska merila naj bi se odstranila in zahtevajo se objektivna merila . 
Ni predloga za enaka neposredna plačila za vse države članice . 
Razlikovanje naj bi bilo pošteno in temeljilo naj bi na geografskih in gospodarskih pogojih z minimalno in maksimalno omejitvijo glede na evropsko povprečje . 
Poudarek je na okoljskem elementu , ki se prav tako poenostavlja . 
Močna komponenta razvoja podeželja je ohranjena in podana je zahteva , da se znesek financiranja v proračunu po letu 2014 ohrani vsaj na enaki ravni , kot je raven do leta 2013 . 
Vesel sem , da prvo poročilo Parlamenta , pripravljeno po sporočilu Komisije , vsebuje zelo veliko vodilnih načel , ki so skupna slednjemu dokumentu . 
(ES) Gospa predsednica , najpomembnejše sporočilo , ki ga je danes izdal ta parlament , je , da želi pravično skupno kmetijsko politiko ali z drugimi besedami SKP , ki zagotavlja zadostno raven prihodka za vse proizvajalce , ne glede na njihovo dejavnost in kraj njenega izvajanja . 
Da bi to dosegli , potrebujemo velikopotezne politike na področjih neposrednih plačil , tržnega upravljanja - vključno s posodobljenimi intervencijskimi cenami - in razvoja podeželja ter tako prilagoditev SKP na novo realnost . 
Novo SKP je treba res prilagoditi strategiji 2020 , a to ne sme pomeniti zmanjševanja niti za 1 EUR , ker nimamo preobilice sredstev za vse okoljske , družbene in zdravstvene izzive , ki se jih nameravamo lotiti . 
Delno sem zadovoljen z objavo komisarja Ciolosa , da bodo raziskane vse možnosti tudi znotraj prvega stebra , da bi se v kmetijstvo privabilo mlade . 
Včasih se po pravici osredotočamo na izboljšanje pogojev za sedanje delavce , a v javni razpravi ne upoštevamo tega , kaj moramo storiti , da bi v kmetijstvo pripeljali nove delavce , da bo naša proizvodnja zagotovljena in izboljšana ob upoštevanju dejstva , da so države , ki so najbolj podprle mlade kmete , najmanj izpostavljene opuščanju zemlje . 
Ta izziv , ki je povezan s celotno Evropo , je tako resen , da ga pod nobenim pogojem ne bi smeli prepustiti enostranskemu odločanju domače politike . 
(FR) Gospod predsednik , vprašanje pravilnosti postopka: rad bi izpostavil nezaslišan odnos madžarskega predsedstva , ki je verjetno eno najslabših , kar jih je EU doživela . 
Predsedstvo je bilo prisotno na prvi razpravi o Evropskem svetu , na začetku razprave o skupnem kmetijstvu je odšlo in se ravno vrnilo za razpravo o gospodarskem upravljanju . 
To kaže , kako ceni evropsko kmetijstvo in evropske kmete . 
A vseeno SKP predstavlja 40 % proračuna: madžarsko predsedstvo bi si moralo vzeti čas in ostati na razpravi . 
Na to sem želel opozoriti . 
(IT) Gospod predsednik , gospe in gospodje , glasovali bomo za to poročilo na lastno pobudo , ker je SKP v osnovi pomembno orodje za evropsko kmetijstvo in za zaščito proizvajalcev in proizvodov EU v primerjavi z neevropskimi proizvajalci in proizvodi . 
Glavne točke poročila , ki temelji na ohranjanju sedanjih ravni financiranja , zagotavljajo nova in razumna merila za dodeljevanje sredstev , saj je bilo zgodovinsko merilo opuščeno kot parameter za prerazporeditev neposrednih plačil . 
Določena so bila plačila za kmetije , upoštevani so bili donos in stroški in poenostavljena so bila plačila . 
Poročilo poziva k postavitvi zgornje meje neposrednih plačil in k njihovi omejitvi na dejavne kmete , da bodo prejemniki tisti , ki dejansko obdelujejo zemljo , in ne špekulanti . 
Še ena točka , za katero menimo , da je pomembna , je povezana z razvojem podeželja in z izkoriščanjem vseh naravnih in kadrovskih možnosti s kakovostno kmetijsko proizvodnjo in varstvom gorskih območij . 
Eden od ciljev nove SKP mora biti vključitev novih kmetov , zlasti mladih kmetov , s ciljno usmerjenimi proračunskimi postavkami ter zmanjšanje bremen in birokracije . 
(DE) Gospod predsednik , komisar , gospe in gospodje , poročilo gospoda Dessa predstavlja pomemben korak v smeri reforme skupne kmetijske politike . 
Temeljnega pomena je , da najdemo in izdelamo učinkovito osnovo za dodeljevanje sredstev za kmetijstvo . 
To pomeni tudi zagotavljanje pravičnejšega dodeljevanja sredstev zlasti v prvem stebru . 
Mislim , da je skrajni čas , da opustimo zgodovinski pristop . 
Imamo mnogo razprav o tem , kako se sredstva razdeljujejo med države članice , a prav tako moramo razpravljati o tem , kako se dodeljujejo znotraj držav članic . 
Tudi tu obstajajo velika neravnovesja . 
Območja z omejenimi možnostmi , zlasti gorska območja in male kmetije , je treba posebej obravnavati . 
Glede območij z omejenimi možnostmi , komisar , je ta parlament pred 12 meseci izdelal poročilo o ponovni opredelitvi le-teh , v katerem smo bili zelo kritični . 
O tem nismo slišali ničesar več in zelo bi rad vedel , kaj v zvezi s tem misli Komisija . 
Gospod predsednik , po več kot eni uri razprav o poročilu gospoda Dessa ostajam zelo optimističen , ne le glede jutrišnjega glasovanja in podpore za poročilo , ki je , kot sem povedal v uvodnih pripombah , zelo podoben predlogom , ki jih vsebuje sporočilo Komisije s konca lanskega leta , ampak tudi o naši prihodnji skupni kmetijski politiki . 
Rad bi ponovil , kar sem povedal v svojem uvodu: zavezan ostajam načelu ohranjanja ravnotežja in komplementarnosti med obema stebroma skupne kmetijske politike . 
Prav tako nameravam v prihodnji skupni kmetijski politiki ohraniti močan drugi steber . 
Res imamo mnogo želja za drugi steber: glede ozemeljskega ravnotežja , okoljskih vprašanj , mladih kmetov , malih kmetij , lokalnih trgov in razvoja podeželja . 
Lahko vam obljubim , da skupaj s predsednikom Barrosom in Komisijo štejemo drugi steber za prednostno nalogo . 
Ne bomo ga žrtvovali v razpravah o proračunu prihodnje skupne kmetijske politike . 
Dovolite mi , da vas glede tega pomirim - in govorim tudi v imenu predsednika Barrosa . 
Niti ne želim , da bi se vprašanje hrane , ki ostaja primarni in temeljni namen skupne kmetijske politike , merilo z okoljskimi skrbmi - in sporočilo Komisije jih dejansko ne pomerja med sabo . 
To , kar predlagamo , je uravnotežena podpora za vrsto kmetijskih praks . 
To bo zagotovilo ravnotežje med ciljem , da smo finančno konkurenčni , in željo , da vzdržujemo in ohranjamo obnovitvene zmožnosti naših naravnih virov . 
Dejansko ne vidim , kako bi lahko bilo kmetijstvo brez pazljivega upravljanja naravnih virov konkurenčno v srednjeročnem in dolgoročnem smislu . 
Zato želimo najti ravnotežje v SKP , namesto da pomerjamo skrbi glede hrane z okoljskimi vprašanji . 
Potem je tu še vprašanje bolj ciljno usmerjene skupne kmetijske politike . 
Gospod Ashworth je izpostavil to točko , čeprav vidim , da ga ni več tu . 
Komisija predlaga bolj ciljno usmerjena neposredna plačila . 
Tu ponovno mislim , da so predlogi iz poročila gospoda Dessa zelo v skladu s tem , kar namerava Komisija vključiti v svoje zakonodajne predloge . 
Predlagali bomo ukrepe , ki nam bodo omogočili reševanje kriz , ne glede na to , ali so to tržne krize , zdravstvene krize ali krize , povezane z izrednimi vremenskimi razmerami . 
Takšne instrumente bomo predlagali . 
Zahvalil bi se rad tudi Parlamentu , ker nas je podprl v tem ključnem cilju , ki bo v prihodnosti zagotovil gotovost za kmete . 
Glede na dodatne pripombe mi dovolite , da za zaključek ponovim , da zaupam v jutrišnje glasovanje in kakovost poročila gospoda Dessa . 
Lahko vam obljubim , da boste oktobra , ko bo Komisija predstavila svoje zakonodajne predloge , prepoznali vse ključne elemente . 
Rad bi se vam ponovno zahvalil za to delo , ki je prineslo resnično dodano vrednost zakonodajnemu svežnju , ki ga bo predložila Komisija . 
Gospod predsednik , komisar , gospe in gospodje , vsem bi se rad zahvalil za to intenzivno razpravo in tudi za podporo , ki sem jo dobil tu . 
Komisar , vsi se veselimo vašega oktobrskega sporočila in nato dobrega in pozitivnega sodelovanja . 
Evropsko kmetijstvo je pozitiven dejavnik . 
Hrano daje več kot 500 milijonom ljudi , obdeluje in skrbi za več kot 170 milijonov hektarjev obdelovalne zemlje in pašnikov ter zagotavlja mnogo delovnih mest na področjih , ki so v verigi pred in za njim , je pomembna opora na podeželju in že zdaj je najbolj trajnostni kmetijski sektor na svetu . 
Zato ne morem razumeti , zakaj je predsednik Barroso govoril o velikih zmanjšanjih v drugem stebru . 
S tem ogroža tudi cilje EU 2020 - z drugimi besedami , svoje lastne cilje . 
Ko 14 milijonov kmetov daje hrano 500 milijonom ljudi , ali je preveč prositi , da se evropska kmetijska politika uporablja za zagotavljanje , da 500 milijonov ljudi ustrezno poskrbi za 14 milijonov kmetov , če se tako izrazimo ? 
Tu bi rad poudaril - kakor je bilo danes že večkrat omenjeno - , da nekatere zadeve odstopajo od mojega prvotnega poročila . 
Predolgo sem že v politiki in dobro vem , zakaj sem poročilo oblikoval , kot sem ga . 
Če bi poročilo napisal takšno , kot je danes , kaj bi imel za ponuditi v pogajanjih za dosego kompromisov ? 
Omogočil sem dovolj prostora , da bi zagotovil pomiritev za vse in dober rezultat , ki je bil dosežen danes . 
Zato je imelo moje poročilo znatno zaščito . 
Rezultat , ki sem ga želel doseči , je bil , da pošljemo signal kot Parlament , da obravnavamo pomembne vidike , ki so nujni , če želimo , da bi imeli evropski kmetje dobro prihodnost . 
Ko bodo zakonodajni predlogi na mizi , komisar , bomo skupaj intenzivno delali za dosego dobrega rezultata . 
Že zdaj vam lahko zagotovim , da je velika verjetnost , da boste imeli tu v Parlamentu večjo podporo , kot bi jo imeli nekateri drugi komisarji . 
To vam lahko ponudimo . 
Razprava je končana . 
Glasovanje bo potekalo v četrtek , 23 . junija 2011 . 
Pisne izjave (člen 149)
Kmetijstvo zagotavlja zanesljivo preskrbo z dostopno in kakovostno hrano; zagotavlja osnovno varstvo okolja in uravnoteženo uporabo zemljišč; ustvarja delovna mesta , rast in blaginjo . 
Dajanje denarja kmetom preprosto na osnovi količine zemljišč , ki jo imajo v lasti , ne more biti upravičeno . 
Uspelo nam je doseči spremembo subvencij , da 80 % subvencij ne bo več koristilo le 20 % največjih kmetov , in tako smo pomagali malim kmetom . 
Utrli smo pot skupni kmetijski politiki , ki je pravičnejša do držav Evropske unije in do kmetov ter različne vrste proizvodnje , ki spoštuje posebne razmere v naših regijah , ki je okolju prijazna in ki spodbuja zaposlovanje na podeželju . 
Glede mlečnih kvot moramo preveriti , ali je dejansko dobro še naprej izvajati sklep , ki je bil sprejet pred osmimi leti na osnovi napovedi , ali ne . 
Ta zadeva je izredno pomembna za Azore glede na dejstvo , da ta sektor igra strateško vlogo in da so bile kvote za proizvajalce mleka do zdaj zelo pomembne . 
To moram poudariti , ker dodatne možnosti za načrt mlečnih kvot še niso bile predložene . 
Vsi se zavedamo možnosti in ključne vloge , ki jih ima skupna kmetijska politika pri doseganju okoljskih in podnebnih ciljev , pri zagotavljanju javnih dobrin in tudi pri doseganju ciljev EU na področju zanesljive preskrbe s hrano . 
Vendar pa je izredno pomembno , da sta besedi " poenostavitev " in " inovacije " , ko govorimo o kmetijstvu in prihodnosti SKP , ključni besedi . 
Osredotočiti se moramo na tiste politične ukrepe , ki ne vsiljujejo novih upravnih bremen , ker nočemo še bolj otežiti življenja našim kmetom . 
Skupna kmetijska politika mora postati pravičnejša in enostavnejša . 
Verjamem , da moramo najti pošteno ravnotežje med cilji politike , ki jih predlagamo , in upravnimi bremeni . 
Zaščititi moramo blaginjo kmetov in okrepiti lokalna gospodarstva . 
Zaščititi moramo okolje in skrbeti tudi za zagotavljanje visokokakovostne , varne in zdrave hrane . 
Ko gre za kmetijstvo , se ne smemo osredotočati izključno na tehnološke rešitve ali razprave o tehnoloških rešitvah . 
Upoštevati moramo tudi vzorce potrošnje , vprašanje odpadkov ter zapleten odnos med okoljem , biotsko raznovrstnostjo in zdravjem . 
v pisni obliki . - Najprej bi se rad zahvalil poročevalcu za njegovo odlično delo . 
Končni dokument pošilja jasno sporočilo Komisiji , ki je zdaj sredi svoje notranje proračunske razprave o naslednjem finančnem programu: Parlament namreč vidi prihodnjo skupno kmetijsko politiko kot takšno , ki lahko poskrbi za evropsko gospodarstvo v smislu zaposlovanja in rasti . 
To je politika , ki bo reševala izzive v zvezi z zanesljivo preskrbo s hrano; to je politika , ki bo zagotavljala javne dobrine , varovala okolje in krepila biotsko raznovrstnost; in to je gonilno sredstvo za reševanje podnebnih sprememb . 
Zmanjšanje zmogljivosti evropskih kmetov in oviranje njihove konkurenčnosti ter uspešnosti s šibkim proračunom SKP bi bila protiproduktivna in kratkovidna . 
To je sektor z mnogo možnostmi za širjenje , rast v gospodarstvu , raziskave in inovacije ter reševanje podnebnih sprememb . 
SKP ustvarja rezultate , ki jih je mogoče izmeriti , in jasno donosnost naložb glede zagotavljanja javnih dobrin . 
SKP po letu 2014 , kakršna je začrtana v tem poročilu , ima jasne cilje in prednostne naloge , ki jih evropski kmetje lahko in jih bodo zagotavljali - a potrebujejo podporo zanesljivega proračuna . 
Mislim , da je poročilo , ki ga je pripravil gospod Dess , ključno v okviru globalne krize na področju prehrane in sedanjih okoljskih tveganj . 
Nova različica skupne kmetijske politike vključuje vrednote , kot sta varstvo potrošnika in regionalna kohezija . 
Mislim , da je dolgoročna produktivnost v veliki meri odvisna od trajnostnega upravljanja naravnih virov , kar pa je še en cilj tega programa . 
Pozdravljam pobudo , ki spodbuja dejavno vključevanje kmetov v programe razvoja podeželja , ki bodo pomagali spodbuditi lokalno konkurenčnost . 
Zanesljiva preskrba s hrano je še ena prednostna naloga skupne kmetijske politike . 
Sodelovanje med državami članicami je bistveno , kakor se je letos poleti pokazalo med krizo v zvezi z E . coli . 
Da bi se izognili nihanju cen hrane , podpiram sprejetje dodatnih ukrepov za preprečevanje tveganj , ki bodo na voljo vsem kmetom EU . 
Obenem pa mislim , da je pomembno , da se kmetijska sredstva pošteno porazdelijo . 
Glede tega bi moral na primer poudariti vpliv neposredne pomoči za povečanje donosnosti in konkurenčnosti malih kmetij . 
Prav tako je treba načrtovati posebna plačila za območja z naravnimi ovirami , ki imajo posebne potrebe . 
v pisni obliki . - Kot članica Odbora za okolje , javno zdravje in varnost hrane in kot predana zagovornica okolja sem pričakovala poročilo gospoda Dessa , ki bi predstavljalo SKP za obdobje ogljika - takšno , ki temelji na okoljskih pobudah , upravljanju sredstev ter močnih naložbah v širša okoljska vprašanja , s katerimi se srečuje EU . 
Tako sem navdušena nad stopnjo , do katere je poročilo posvečeno ekologizaciji SKP , podpori malim in srednje velikim proizvajalcem hrane , skrbi za prihodnost in hkrati obravnavi sedanjih skrbi , s katerimi se srečuje evropsko kmetijstvo . 
Glede na to , da se Komisija zelo strinja s predlogi Parlamenta , pozivam ta parlament , naj poskrbi , da bo njihov glas slišan pri zagotavljanju , da tudi Evropski svet podpre okoljske predloge tega poročila . 
v pisni obliki . - (RO) Skupna kmetijska politika se srečuje s številnimi izzivi , ki pozivajo Evropsko unijo in države članice , naj sprejmejo strateško odločitev o prihodnosti kmetijstva . 
Da bi lahko učinkovito rešili te izzive , mora SKP delovati v okolju razumnih gospodarskih politik in trajnostnega javnega financiranja , ki bo Uniji pomagalo doseči njene cilje iz strategije EU 2020 . 
Mislim , da mora imeti Evropska unija tudi v prihodnosti ustrezne instrumente za reševanje kriz , ki vplivajo na trg in preskrbo s hrano , pa tudi nihanja cen in na trgu v kmetijskem sektorju . 
Mislim , da je treba sredstva SKP pošteno razdeliti med prvi in drugi steber , tako med državami članicami kot med kmeti v posameznih državah članicah . 
To bo občutno zmanjšalo velike razlike v tem , kako se ta sredstva delijo med državami članicami . 
Drugi steber SKP je najpomembnejši za razvoj podeželja . 
Mislim , da je treba posebno pozornost nameniti motivaciji in spodbujanju mladih kmetov . 
Posledično sem za uvedbo ciljno usmerjenih ukrepov v tem stebru , ki jih bodo opredelile države članice in katerih cilj je dosega prednostnih ciljev EU , da se bodo v drugem stebru ohranila plačila nadomestil za območja z omejenimi možnostmi . 
Kmetijstvo je nedvomno gospodarski sektor , kjer je Evropska unija dosegla največ . 
Sedanja razprava poteka ob ozadju načrtov Komisije , da oktobra razkrije ključne predloge za reforme . 
Ta parlament je dosegel kompromis v poročilu , o katerem poteka razprava . 
Ohranili smo dva močna stebra: prvi steber , neposredna pomoč , potrebuje ustrezno financiranje , ki odraža izzive , s katerimi se srečuje kmetijstvo , kar pomeni vsaj ohranjanje sedanjih ravni financiranja . 
Vendar pa bo prav tako bolj usklajen z drugim stebrom , podporo za trajnostni razvoj . 
Verjamem , da je treba ekologizacijo prvega stebra pravilno oceniti , da ne bo prispevala k dodatnim okoljskim zahtevam , s katerimi so kmetje že zdaj resno obremenjeni . 
Navsezadnje je njihova primarna vloga proizvodnja hrane . 
Poročilo je v pomoč tudi mladim kmetom , ki se kot veste , borijo , da bi se uveljavili v tem sektorju . 
Vendar pa je očitno te cilje možno doseči le , če se proračun Unije ne bo zmanjšal . 
Kakšen smisel imajo velikopotezni cilji , če nimamo sredstev za njihovo uresničevanje ? 
V Skupini naprednega zavezništva socialistov in demokratov v Evropskem parlamentu smo trdo delali , da bi zagotovili , da bo nova kmetijska politika EU usmerjena k ekološkim standardom . 
Po našem mnenju je treba kmete za zagotavljanje storitev družbi nagraditi . 
To je natanko tisto , kar počno , in ničesar ne bi mogli manj nagraditi s cenami , ki se zdaj dosegajo na trgu . 
Ohranitev modela dveh stebrov zagotavlja , da bodo kmetje v prihodnosti še naprej prejemali nespremenljive zneske , na katere se lahko zanesejo . 
Ta plačila so pomembna za dolgoročno načrtovanje . 
S povezovanjem neposrednih plačil z gospodarsko spremenljivko lahko dosežemo prehod od Evrope 15 držav članic k Evropi 27 držav članic , ne da bi pri tem koga preveč užalili . 
Poročilo je dober kompromis; je evropski kompromis . 
Zdaj je vprašanje , kaj bosta o tem menila Komisija in zlasti predsednik Barroso . 
Zmanjšanje financiranja za varstvo okolja namiguje zlasti na ozkoglednost in upam , da ga bo komisar Cioloş lahko pregovoril , naj tega ne stori . 
v pisni obliki . - (PT) To poročilo vsebuje predlog za nadaljevanje skupne kmetijske politike (SKP) , čeprav z nekaterimi protislovji . 
Zato zavzemamo kritično držo in predložili smo alternativne predloge , ki učinkovito odgovarjajo na potrebe kmetijske proizvodnje za zagotavljanje neodvisnosti na področju hrane in zanesljive preskrbe s hrano v vsaki državi ter na probleme družinskega kmetovanja in razvoja podeželja . 
V teh predlogih so upoštevani tudi družbena pomembnost zemlje in ljudi , ki jo obdelujejo , posebne značilnosti vsake države in socialne pravice pri porazdelitvi subvencij , tako med državami članicami kot med posevki in kmeti . 
Zato smo predložili ta sklop predlogov , kjer zlasti jasno in nedvoumno zagovarjamo sistem proizvodnih kvot , sprejetih za vsako državo članico glede na njene zahteve po hrani , ter tako zagotavljajo zaščito kmetov v državah , kot je Portugalska . 
Zagotoviti želimo pravico vsake države do proizvodnje in nasprotujemo liberalizaciji sektorja mleka in pravic sajenja v vinogradništvu . 
Ohranili bi radi tudi pomoč za destilacijo pitnega alkohola ter krizno destilacijo po letu 2012 ter podpiramo " obstoj instrumentov za uravnavanje trga in posredovanje za zagotavljanje poštenih proizvodnih cen " , s čimer se borimo proti nagibanju v smeri deregulacije iz prejšnjih reform SKP . 
v pisni obliki . - (HU) Evropa bo tudi po letu 2013 potrebovala močno kmetijstvo , ker je evropsko kmetijstvo glavno sredstvo za zagotavljanje zanesljive preskrbe s hrano za evropske državljane . 
Proizvodnja hrane mora ostati glavni cilj kmetijstva , ker se svetovno prebivalstvo še naprej povečuje in naj bi do leta 2045 doseglo 9 milijard . 
Vendar pa za dosego tega cilja potrebujemo močno skupno kmetijsko politiko in močno kmetijsko pomoč . 
Zato menim , da je pomembno , da se proračun za kmetijstvo v skladu s poročilom v naslednjem finančnem obdobju EU ohrani na vsaj enaki ravni kot leta 2013 . 
Marca je madžarsko predsedstvo sprejelo sklepe predsedstva , ki služijo interesom evropskih kmetov . 
Preveliko nihanje cen v predhodnem obdobju je deloma posledica napačnih odločitev , ki jih je sprejela EU , na primer odprave intervencije za koruzo . 
Tako potrebujemo kmetijsko politiko , ki zagotavlja učinkovito ukrepanje proti izjemnim nihanjem cen in špekulacijam . 
Kriza v sektorju mleka je jasno pokazala , da so v tem sektorju potrebni ukrepi za omejevanje proizvodnje . 
V državah članicah , kjer se je proizvodnja sladkorja zaradi reforme sektorja sladkorja zmanjšala več kot v povprečju , je treba dovoliti povečanje proizvodnje . 
v pisni obliki . - SKP mora biti nujno ustrezno opremljena za odzivanje na izzive , s katerimi se bo morala spopasti v prihodnosti . 
SKP ne more biti monolitna; izvajati bi jo bilo treba prožno in znotraj veljavnega gospodarskega in političnega okvira . 
Regulativni okvir , ki temelji na politiki , bi bilo treba razviti z upoštevanjem dolgoročnih ciljev . 
To bi malim kmetom omogočilo večjo stabilnost in izdelavo načrtov za naložbe skozi daljši čas brez skrbi zaradi motenj , ki bi jih lahko povzročile kratkoročne hitre politike , in jim dalo podporo , ki jo potrebujejo za zaščito svojih poslov . 
Obravnavati je treba dovzetnost kmetijskega sektorja za nestabilnost trga in nestanovitnost cen in SKP bi morala zagotoviti varnostni mehanizem ter učinkovito preprečevanje tveganj , kar bi kmetom dalo stopnjo varnosti pri prihodkih v teh gospodarsko težavnih časih in služilo za zagotavljanje daljnovidnosti glede vpliva svetovne nestanovitnosti cen na države v razvoju . 
Zaradi svetovnih podnebnih izzivov , pritiska , ki ga predstavljajo demografske spremembe za zanesljivo preskrbo s hrano , pa tudi gospodarske recesije bi se morala okrepiti prizadevanja za zagotavljanje trajnostne rasti ter spodbujanje in zaščito delovnih mest . 
Namenske inovacije in raziskave bodo podprle prehod Evrope k večji okoljski in gospodarski trajnosti . 
v pisni obliki . - (FI) To poročilo je pomenilo zmago za zagovornike finskega in evropskega kmetijstva . 
Zaradi naše severne lege smo na Finskem v znatno slabšem naravnem položaju , ko gre za gojenje pridelkov , in zato je pomembno , da se količina pomoči , ki jo prejmemo , ne spremeni . 
Stališče Parlamenta je močno sporočilo za Komisijo , ki pripravlja predlog reforme skupne kmetijske politike . 
Omejitve sedanjih ravni nacionalne pomoči po tem ne morejo biti sprejemljive . 
Zanesljiva preskrba s hrano je in bo ostala glavni izziv , s katerim se spopada kmetijstvo EU . 
Kot je izpostavljeno v poročilu " Pogled na kmetijstvo OECD-FAO 2011-2020 " , pa to ni edini izziv . 
Mislim , da moramo posebno pozornost posvetiti demografskim izzivom , ki zlasti prizadevajo podeželje . 
Če nam ne bo uspelo obvladovati demografskih sprememb in poskrbeti , da bo podeželje privlačnejše za mlade kmete , obstaja nevarnost , da te razmere v nekem časovnem obdobju postanejo prava ovira , ki bo preprečevala stabilno in visokokakovostno kmetijsko proizvodnjo . 
Ob upoštevanju tega moramo mladim ponuditi nove in privlačne ukrepe , stalno finančno podporo in povečan dostop do inovativnih storitev ter infrastruktur . 
Poleg vseh teh ukrepov potrebujemo tudi boljše usklajevanje med finančno podporo , dodeljeno za razvoj podeželja , in drugimi regionalnimi politikami ter ohranitev financiranja SKP na ravni , ki zagotavlja možnost doseganja vseh predlaganih nalog . 
To nam bo omogočilo pospešitev dejavnejše gospodarske , socialne in kulturne udeležbe mladih v kmetijstvu Evropske unije . 
Žal drzni in inovativni cilji , ki jih je prvotno predlagal poročevalec , niso preživeli naših razprav . 
V nekaterih primerih so morali dati prednost medlim , brezbarvnim in suhoparnim kompromisom . 
To lahko sprejmem , zlasti ko gre za pravičnejšo porazdelitev neposrednih plačil v Evropi za zagotavljanje tekočega delovanja notranjega trga . 
Vendar pa obžalujem naše pomanjkanje poguma pri vsesplošni ekologizaciji skupne kmetijske politike . 
Naši kmetje želijo učinkovito proizvajati zdravo hrano , da bi zagotovili zanesljivo preskrbo s hrano za 500 milijonov državljanov Evrope . 
Enajst držav članic , vključno z Luksemburgom , je podpisalo skupno pismo komisarju Cioloşu , v katerem izražajo svoje nasprotovanje odpravi sistema pravic za sajenje vinogradov v letu 2015 . 
Vesela sem , da je Evropski parlament podprl ta predlog v poročilu gospoda Dessa . 
Vendar pa moramo biti previdni: ne sme se zgoditi , da bodo naši kmetje na koncu delali kot premalo plačani krajinski vrtnarji , zaradi česar bomo odvisni od uvoza hrane in kmetijskih dobrin iz tretjih držav , izdelkov , ki so predmet mnogo manj strogih zahtev , kot so zahteve , ki se uveljavljajo za naše kmete . 
To stališče popolnoma podpiram . 
Pričakujemo , da bo vključeno v zakonodajne predloge komisarja . 
Evropski parlament se mora zavzeti za močno , pravično in dobro financirano SKP . 
Čas je , da zagotovimo , da se neposredna plačila pravično porazdelijo med države članice , regije in sektorje . 
Evropskim državljanom moramo pokazati , da prava evropska solidarnost obstaja , ne pa jo podpirati le z besedami . 
Poročilo gospoda Dessa predstavlja zelo majhen korak , a gre v pravo smer . 
Pozdravljam tudi ukrepe , predlagane za ohranjanja ozemeljskega ravnovesja v EU . 
Vesela sem , da je v poročilu izražena podpora za mlade v kmetijskem sektorju , ker se moramo boriti proti upadu števila prebivalstva na podeželju . 
Pomembno , da ohranjamo podporo za območja z omejenimi možnostmi in priložnost za plačila , vezana na proizvodnjo , v regijah , kjer za neko vrsto proizvodnje ni drugih možnosti . 
Z veseljem ugotavljam , da je bila upoštevana tudi moja zahteva za večjo prožnost v drugem stebru . 
Razmere v kmetijskih sektorjih se v različnih državah članicah razlikujejo . 
Večja svoboda pri opredeljevanju prednostnih nalog držav bo ponudila prave možnosti za razvoj kmetijskih regij . 
Vendar pa je pomembno poskrbeti , da zaradi predlaganih ukrepov ne bo uvedena dodatna birokracija za kmetijske proizvajalce . 
Pošljimo močno znamenje Evropski komisiji in evropskim kmetijskim proizvajalcem , ki kaže našo podporo pravičnejši , enostavnejši in prožnejši SKP . 
Zdrav kmetijski sektor - in tu ne govorim o kmetijsko-industrijskih tovarnah , ampak o malih družinskih kmetijah - predstavlja zagotovilo za nadaljnji obstoj podeželske kulture , narave in naše naravne pokrajine , prav tako pa je bistven tudi za zagotavljanje preskrbe s hrano za naše prebivalstvo . 
Kako pomembno je slednje , je ponovno jasno pokazala nedavna krizo z bakterijo Enterohaemorrhagic E . coli (EHEC) . 
Potrošniki zelo povprašujejo po ekoloških pridelkih . 
Pričakujejo , da bodo ekološki pridelki zagotovili ekološko ravnovesje , ki je v resnici pogosto več kot vprašljivo . 
Namesto posebno pozitivnega vpliva na trajnost , preudarne rabe virov , prihrankov CO2 in zaščite živine se ekološki proizvodi pogosto prevažajo po celi Evropi . 
Tu mora EU ukrepati - in govorim kot predstavnik Avstrije , vodilne države na področju ekološkega kmetovanja . 
Večjo pomembnost je treba pripisati regionalni preskrbi in sezonski razpoložljivosti , pa tudi strogemu označevanju porekla živil . 
Storitve , ki jih zagotavlja kmetijstvo , morajo zato nadomestiti pravične cene izdelkov . 
Ne uporabljajmo skupne kmetijske politike za spodbujanje kmetijske industrije; namesto tega spodbujajmo naše kmete . 
v pisni obliki . - (FI) Reforma skupne kmetijske politike EU je ena najpomembnejših nalog tega parlamenta . 
Poročilo gospoda Dessa je dobra osnova za nadaljevanje reforme . 
Vendar pa potrebujemo obsežnejšo razpravo , da bi dosegli cilj okolju prijaznega in raznovrstnega kmetijstva , učinkovitega na področju virov . 
Odgovora na svetovne težave v kmetijstvu ne bomo našli s povečevanjem proizvodnje v Evropi , ampak je del širše enačbe , v kateri so upoštevana gospodarska , družbena in okoljska vprašanja . 
Namesto omejene kmetijske politike potrebujemo politiko na področju prehrane , ki obravnava celotno verigo proizvodnje hrane , od začetka do konca . 
To je najboljši način , kako se lahko odzovemo na resne , vseobsegajoče izzive , s katerimi se kmetijstvo v svoji sedanji obliki srečuje v 21 . stoletju . 
v pisni obliki . - (CS) Vesel sem , da sem ugotovil , da bo nova skupna kmetijska politika končala obdobje diskriminacije kmetov v nekaterih državah članicah , vključno z mojo . 
Poročevalcu bi se rad zahvalil za njegovo delo , ki je očitno delo avtorja , ki razume s tem povezana vprašanja . 
Toliko bolj me vznemirja poskus vzpostavitve novih diskriminacijskih pogojev . 
Omejevanje neposrednih plačil je nova oblika diskriminacije držav članic , v katerih zaradi zgodovinskih razlogov večina kmetijskih podjetij upravlja večje površine zemljišč . 
Ta kmetijska podjetja ravnajo v skladu z istimi pravili in zagotavljajo enake storitve kot mala podjetja v drugih državah in enako dobro izpolnjujejo pogoje za neposredna plačila . 
Diskriminacija velikih podjetij , ki je posledica omejevanja , bi lahko ogrozila mnogo delovnih mest na podeželju in zatrla inovativne možnosti . 
Če bi radi verodostojno govorili o enotnem trgu , ali lahko resnično dovolimo razlikovanje nekaterih držav članic v obliki razlik v plačilih na hektar ali omejevanja ? 
Kmetje iz 12 novih držav članic so zdaj prišli do konca težkega 10-letnega obdobja , na katerega so pristali pod pogojem , da je to prehodno obdobje , ki ne bo podaljšano . 
Ne podaljšujmo teh neenakosti v nasprotju z duhom pogajanj za pristop k EU in ne škodujmo verodostojnosti EU v očeh nekaterih njenih državljanov . 
Na kocko postavljamo prihodnost same EU . 
Zato bi rad pozval vse naše kolege poslance , naj podprejo predloga sprememb 10 in 11 , ki zavračata omejevanje plačil . 
Temeljna zahteva za pošteno konkurenco na notranjem trgu je vzpostavitev pravičnih in preglednih pogojev za vse kmete po vsej EU . 
Poročilo o prihodnosti skupne kmetijske politike (SKP) gre v to smer . 
Mnoge od doseženih kompromisov bi bilo treba odločno pozdraviti , na primer poenostavitev upravnih postopkov na različnih področjih SKP ali pa nadaljevanje celotnega financiranja za neposredna plačila v proračun EU ter odklonitev racionalizacije le-teh . 
Vendar pa menim , da je vprašanje prednostne obravnave evropskih kmetov ali njihovo postavljanje v slabši položaj na podlagi dodatnih meril , na primer velikosti kmetijskih gospodarstev , ravno tako problematično glede na zgodovinsko določen značaj položaja posameznih držav članic . 
v pisni obliki . - (IT) Rad bi izrazil svoje zadovoljstvo s prvim besedilom prihodnje SKP . 
Celo na tej zgodnji stopnji je njegov cilj poslati Komisiji pozitivno sporočilo za naše kmete v pričakovanju prejema zakonodajnega besedila . 
Res menim , da mnogi odstavki vsebujejo informacije , ki smo jih želeli vključiti z nekaterimi kolegi . 
V mislih imam pomembne izjave , ki spodbujajo naše južno kmetijstvo . 
Na primer , neposredna pomoč ne bo več preprosto temeljila na premiji na hektar , ampak bodo končno upoštevane tudi velikost kmetije , zaposlitvene ureditve , produktivnost delovne sile in pravna oblika . 
Prav tako sem zelo zadovoljen , da se bodo ta plačila dodeljevala le kmetom , ki so resnično dejavni v sektorju , da bodo pomoč dobili tisti , ki jo resnično potrebujejo in ki jo uporabljajo v korist kmetijstva . 
Prav tako je bilo poskrbljeno za bolj enakomerno porazdelitev pomoči , pri čemer se upošteva , da imajo kmetije v Evropski uniji zaradi zgodovinskih razlogov zelo različne strukture . 
Popolnoma podpiram odstavek , ki poziva , da se nova SKP opremi z instrumenti , potrebnimi za omejevanje nihanja cen . 
Za zaključek bom omenil najpogostejšo obliko kmetijske proizvodnje v moji regiji , proizvodnjo olivnega olja , in ukrep , ki ga pričakujemo od Komisije: posodobljen zasebni sistem skladiščenja ter uvedbo zasebnega skladiščenja . 
v pisni obliki . - (FR) Glede na to , da je zanesljiva preskrba s hrano dandanes ključni dejavnik globalizacije , moramo ohraniti svojo sposobnost samozadostnosti . 
To pomeni ohranitev velikopotezne skupne kmetijske politike , ki lahko zadosti našo najbolj osnovno dolgoročno potrebo: hrano . 
Vendar pa je treba SKP izboljšati , da bo pravičnejša . 
Evropski državljani ne bi razumeli , če bi glavnino pomoči dobile velike kmetijske zadruge: tudi mali kmetje morajo imeti možnost zaslužka za preživetje od svojih pridelkov , delati v dostojnih razmerah in dobiti pravično plačilo . 
Pri dodeljevanju pomoči moramo bolj premisliti tudi o naravnih omejitvah , kot so segrevanje ozračja , gorska območja in skromne zaloge vode . 
Sedanja suša kaže , da je treba v SKP nujno vključiti praktične vire , ki bodo našim kmetom omogočili obvladovanje pomanjkanja vode . 
Zato želim pozvati k temu , da se SKP obzirno spremeni v primernejšo in sposobno zagotavljanja naše samozadostnosti na področju hrane , moči našega kmetijskega sektorja ter ohranjanja našega podeželja . 
Preprečevanje in odpravljanje makroekonomskih neravnovesij - Izvajanje postopka v zvezi s čezmernim primanjkljajem - Zahteve v zvezi s proračunskimi okviri držav članic - Proračunski nadzor v euroobmočju - Nadzor nad proračunskim stanjem ter nadzor in usklajevanje gospodarskih politik - Izvršilni ukrepi za odpravo čezmernih makroekonomskih neravnovesij v euroobmočju (razprava)
Naslednja točka je skupna razprava o naslednjih poročilih:
 , ki ga je gospa Ferreira pripravila v imenu Odbora za ekonomske in monetarne zadeve o predlogu uredbe Evropskega parlamenta in Sveta o preprečevanju in odpravljanju makroekonomskih neravnovesij _ - _ C7-0301 / 2010 -
 , ki ga je gospod Feio pripravil v imenu Odbora za ekonomske in monetarne zadeve o predlogu uredbe Sveta o spremembi Uredbe (ES) št . 1467 / 97 o pospešitvi in razjasnitvi izvajanja postopka v zvezi s čezmernim primanjkljajem -
 , ki ga je gospa Ford pripravila v imenu Odbora za ekonomske in monetarne zadeve o predlogu direktive Sveta o zahtevah v zvezi s proračunskimi okviri držav članic - 2010 / 0277(NLE)]
 , ki ga je gospa Goulard pripravila v imenu Odbora za ekonomske in monetarne zadeve o predlogu uredbe Evropskega parlamenta in Sveta o učinkovitem izvrševanju proračunskega nadzora v euroobmočju - C7-0298 / 2010 -
 , ki ga je gospa Wortmann-Kool pripravila v imenu Odbora za ekonomske in monetarne zadeve o predlogu uredbe Evropskega parlamenta in Sveta o spremembi Uredbe Sveta (ES) št . 1466 / 97 o okrepitvi nadzora nad proračunskim stanjem ter o nadzoru in usklajevanju gospodarskih politik - C7-0300 / 2010 - , in
 , ki ga je gospod Haglund pripravil v imenu Odbora za ekonomske in monetarne zadeve o predlogu uredbe Evropskega parlamenta in Sveta o izvršilnih ukrepih za odpravo čezmernih makroekonomskih neravnovesij v euroobmočju - C7-0299 / 2010 - . 
Gospod predsednik , po mnenju Skupine naprednega zavezništva socialistov in demokratov v Evropskem parlamentu del svežnja ukrepov na področju gospodarskega upravljanja , v katerem je obravnavan pakt za stabilnost in rast , ne predstavlja odziva , ki ga Evropa potrebuje v času strukturne krize . 
V svežnju je res ponovno obravnavan pakt za stabilnost in rast , a njegova osnova ni spremenjena . 
Ponovno je obravnavan zato , da bi postale njegove zahteve širše in njegove kazni strožje . 
Zdi se , da bi bilo bolj koristno predvideti , da v skladu s paktom ni mogoče ravnati , če gospodarstvo države ne raste in zlasti , če je kriza . 
Ta vprašanja bi morala biti v središču političnega programa . 
Razpravljati bi morali o politiki za obvladovanje krize in z njo povezanih instrumentih v državah območja evra ter glede še nečesa drugega , in sicer kako preprečiti , da bi nenehno nasprotno gibanje evropskih gospodarstev uničilo enotno valuto . 
Če ta vprašanja ne bodo rešena , postane pakt neumnost , kot je dejal nekdo . 
Vendar pa je v svežnju kanček upanja: nova pobuda za prepoznavanje in odpravljanje makroekonomskih neravnovesij , ki se kopičijo , zlasti v območju evra , preden postanejo nerešljivi problemi . 
Parlament je želel imeti odgovornosti sozakonodajalca in jih je v celoti izvajal . 
Besedilo , o katerem bomo glasovali , kaže široko soglasje , ki je možno le zaradi velike sposobnosti vseh za delo in pripravljenosti za sprejemanje kompromisov . 
Kot poročevalka bi se rada zahvalila svojim kolegom poslancem iz vseh političnih skupin , zlasti svojim poročevalcem v senci , in predvsem bi izpostavila gospoda Haglunda , kateremu sem bila tudi jaz poročevalka v senci . 
Faza tristranskih pogovorov je bila dolgotrajna in težka in za sporazum , ki smo ga dosegli - žal ni celoten - , so bili zaslužni madžarsko predsedstvo , ki ga zastopa minister Kármán , Komisija , ki jo zastopa komisar Rehn , in vsi naši partnerji . 
Spregovorimo jasno: prepoznavanje makroekonomskih neravnovesij je zapleteno in popolnoma nov postopek . 
Namesto zgolj uporabe sankcij je pomembno , da v celoti prepoznamo tveganja , izvemo , ali je zanje odgovorna država ali so posledica zunanjih vplivov , ter podamo pravilna , pravočasna in izvedljiva priporočila . 
Po postopku pogajanj preglednica - to je sklop kazalnikov , ki so bili doseženi - vključuje ne le finančne in nominalne kazalnike , ampak tudi kazalnike realnega gospodarstva . 
Prav tako verjamemo , da bo Komisija skrbno spoštovala kompromis navedbe 6a , ki Parlament in Svet vključuje pri prihodnjem postopku za pregled . 
Tudi razlage se ne bodo izvajale samodejno , ampak inteligentno s temeljitimi pregledi , ki so za Komisijo zahtevni , a nujni . 
Priporočila Komisije bodo morala zagotavljati skladnost z vsemi drugimi strateškimi dokumenti , a država bo nosila glavno odgovornost pri predlaganju rešitev za izvajanje . 
Okrepljene pristojnosti Parlamenta , večja udeležba socialnih partnerjev in spoštovanje kolektivnih pogajalskih praks so zagotovljeni . 
Kazni so upravičene v primeru pomanjkanja sodelovanja , a ne , če države niso sposobne izpolnjevati ciljev . 
Razdeljene so tudi v stopnje , kar je pomemben vidik . 
Raje bi omilili kazni , a morali smo se strinjati z njimi , saj so bile del kompromisa . 
Preden lahko dosežemo sporazum , pa obstaja še ena ovira: potrditev , da je na notranjem trgu , v monetarnem območju , smiselno opazovati , ali so različice kazalnikov v preglednici pozitivne ali negativne , in da je treba opazovati tako primanjkljaje kot presežke , čeprav očitno ne sprožajo podobnih priporočil . 
Vsi mi - posamezni poslanci , politične skupine in institucije - smo prišli daleč . 
Sporazum o uravnoteženem in visokokakovostnem besedilu je na vidiku . 
Upam samo , da nas bo pripravljenost za sprejemanje kompromisov , ki nas je pripeljala tako daleč , ponesla do končnega sporazuma . 
Gospod predsednik , to je dodatna stopnja pri izjemnem delu , ki ga opravljamo v Evropskem parlamentu . 
Na tej točki moram toplo pozdraviti gospo Wortmann-Kool , gospo Goulard , gospoda Haglunda , gospo Ferreira in gospo Ford , s katerimi smo bili skupaj poročevalci pri tem svežnju ukrepov na področju gospodarskega upravljanja . 
Prav tako se moram še posebno zahvaliti različnim poročevalcem v senci , ki so nam pomagali pri našem delu . 
Nazadnje moram poudariti izjemno delo , ki sta ga v zvezi s tem vprašanjem opravila Svet , zlasti András Kármán , ki je tesno sodeloval z nami , in komisar Rehn , ki je tudi igral neprecenljivo vlogo v celotnem postopku . 
Moja prva beseda je beseda zaupanja s pozitivno noto . 
Ta sveženj ukrepov na področju gospodarskega upravljanja mora pokazati , da je Evropa sposobna: sposobna je premagovati težave in sposobna se je varovati prihodnjih problemov . 
Zato sem trdno prepričan glede tega , kaj se bo v prihodnjih dneh zgodilo s to zakonodajo o gospodarskem upravljanju . 
V paktu za stabilnost in rast , za katerega sem bil poročevalec pri korektivnem delu , je možno zamisli o stabilnosti in proračunski disciplini dodati zamisel rasti . 
Možno je uvesti novosti pri postopku v zvezi z makroekonomskimi neravnovesji . 
Možno je preseči pristop zgolj kazenskega mehanizma in zato bo sprejetje tega svežnja ukrepov na področju gospodarskega upravljanja pripeljalo do več Evrope in boljše Evrope . 
Na primer , v zvezi s korektivnim delom pakta za stabilnost in rast je ta sveženj ukrepov na področju gospodarskega upravljanja prinesel inteligentnejšo uporabo pakta s pozornostjo , ki jo posveča merilu dolga; uvedbo povprečne stopnje za zmanjšanje dolga , ki jo je treba izvajati tri leta in pri tem omogočati prožnost pri izpolnjevanju pravil; podrobnejši in primernejši seznam ustreznih dejavnikov , ki bi jih Komisija morala upoštevati pri svoji oceni finančnih razmer udeleženih držav; ter uvedbo triletnega prehodnega obdobja za izvajanje merila dolga . 
Tu želim izpostaviti tudi druge vidike , ki so povezani z drugimi poročili . 
Ker smo ves čas sodelovali , moram omeniti pomembno uvedbo režima evropskega semestra v preventivnem delu in izpostaviti , da je preventivni del nujen in da bi se morale kazni uporabljati le kot zadnji korak v tem celotnem postopku . 
Postopek vključuje uvedbo simetrije v analizo makroekonomskih kazalnikov , možnost , da bo Komisija izdelala študijo o evroobveznicah do konca tega leta , celostno vizijo kazni kot končni korak tako v zvezi z makroekonomskimi neravnovesji kot s paktom za stabilnost in rast ter vprašanje uvedbe glasovanja z obratno kvalificirano večino za odločitve Sveta . 
Vsi ti koraki so bili narejeni kot bistveni deli vloge Parlamenta . 
Zato lahko našim državljanom takoj zdaj pošljemo zelo jasno sporočilo . 
Sporočilo je , da pripravljamo institucionalni mehanizem za preprečevanje prihodnjih kriz . 
Evropa bo s tem svežnjem ukrepov na področju gospodarskega upravljanja mnogo bolje pripravljena . 
Evropa s tem svežnjem ukrepov na področju gospodarskega upravljanja dela ključni korak , da bo lahko naše gospodarstvo solidno rastlo . 
poročevalka . - Gospod predsednik , najprej bi se rada zahvalila Evropskemu svetu . 
Vsi lahko vidimo izredno občutljive razmere v Evropi in zlasti v območju evra , ki je od različnih držav zahtevalo takšno sodelovanje , kot mu še nismo bili priča . 
Vidimo lahko nujno potrebo po izboljšanju konkurenčnosti in trajnostni ponovni izgradnji javnih financ . 
V zadnjih dneh , tednih in mesecih smo bili neprestano priča srečevanju ministrov iz držav članic , ki so poskušali najti načine za izhod iz svojih problemov . 
Poleg tega nisem bila še nikoli prej priča takšni želji javnosti , da bi razumela , kje se troši javni denar . 
Dovolite mi torej , da najprej spregovorim o direktivi , s katero sem se ukvarjala . 
Direktiva določa vrsto zahtev za računovodsko statistiko , načrtovanje in proračunske postopke . 
Ne pozabimo , da so to krizo ustvarili neustrezno proračunsko načrtovanje in netočne informacije . 
To je direktiva Sveta , ne sozakonodajno poročilo , in Svet je o tem obsežno razpravljal . 
Same države članice so se strinjale , da bodo sprejele fiskalno načrtovanje za vsaj tri leta , da bi vključile vse ravni vlade in vladnih sredstev v proračunskem postopku ter zagotovile , da bodo predložene informacije , na primer o pogojenih obveznostih . 
Računovodstvo in natančnost napovedi se bosta ocenjevala neodvisno . 
Dovolite mi , da povem , da mnogo držav članic že zdaj ravna v skladu z velikimi deli te direktive , a uveljavljanje tega minimalnega sklopa zahtev bo uvedlo disciplino in povrnilo zaupanje ter predstavlja prvi majhen korak na poti k stabilnosti v javnih financah . 
Poleg tega so se same države članice strinjale , da bo vsaka uvedla svojo zakonodajo o fiskalnih pravilih - ne nujno nemška zavora zadolževanja , zapisana v ustavi - , ampak pravila , ki bodo prilagojena v vsaki državi , da bo v skladu z njihovimi dolžnosti v okviru Pogodbe . 
Zdaj je tudi to občutljivo področje , ker imajo različne države različne dolžnosti v okviru Pogodbe in zaradi tega ta del ne velja za Združeno kraljestvo . 
Med pogajanji o širšem " šesterčku " so bili podani številni predlogi za izboljšanje te direktive Sveta , mnoge so podali Evropska centralna banka in poslanci tega parlamenta . 
Svet je delal v dobri veri , da bi poskušal izboljšati direktivo , kjer je to primerno , ter izboljšati preglednost , a brez obravnave občutljivih vprašanj v zvezi s posameznimi nacionalnimi ustavami . 
Na kratko o drugih direktivah . 
V teh pogajanjih sem poskušala biti ustvarjalna in dopustiti zlasti državam članicam območja evra , da same določijo , katera pravila in sankcije menijo , da so nujni za podporo njihovi stabilnosti . 
Nisem podprla kolegov , ki menijo , da je rešitev le močnejša vloga Evropskega parlamenta . 
Konec tedna in v ponedeljek zvečer je Svet poskušal ponuditi končni kompromis o nerešenem vprašanju glasov v Evropskem svetu . 
Medtem ko to po mojem mnenju ni zelo pomembno vprašanje v moji matični državi članici - ker se ne nameravamo pridružiti evru in posledično globe za nas ne veljajo - , pa je v mnogih državah , vključno s tistimi , ki se nameravajo pridružiti , to zelo težko in sporno vprašanje . 
Zdaj je čas , da poskusimo razumeti težave drug drugega , pa tudi spoštovati medsebojne razlike . 
V začetku tega tedna sem opozorila kolege , da od tega parlamenta ne bi bilo odgovorno , če bi se podali v neposreden spor med Parlamentom in Svetom glede vprašanja , za katerega nisem verjela , da bi ga lahko pojasnila komur koli na ulici . 
Res , dejala sem , da menim , da bi bilo to neodgovorno . 
Pristopa tega parlamenta v zvezi s tem vprašanjem ne podpira mnogo članov moje skupine . 
Ne morem podpreti sprememb , ki jih je Parlament predlagal za besedilo Sveta o makroekonomskih neravnovesjih in rada bi , da bi bilo v prihodnjih tednih bolj jasno , kakšna so različna stališča med državami območja evra in tistimi , ki to niso . 
Gospod predsednik , imeli smo številne tristranske pogovore , nekatere pozno ponoči , z drugimi poslanci , s Komisijo in z madžarskim predsedstvom . 
Najprej bi se rada zahvalila kolegom poslancem in našim kolegom za delo , ki smo ga skupaj dokončali . 
Sporočilo Sveta Ecofin je , da mora vsakdo nositi svoje odgovornosti . 
Sama se takoj odzovem z naslednjimi besedami: " Prav , torej zares prevzemimo svojo odgovornost . " 
Ne z velikim pompom , ne da bomo lahko rekli , da smo hitro dosegli sporazum , ampak s posvečanjem pozornosti finančnim težavam v območju evra in Evropski uniji ter da poskusimo najti nekatere ustrezne rešitve . 
Res je , to je bilo geslo moje skupine v pogajanjih . 
Dvomim , da bi trgi in naši državljani verjeli v hitre , a površne rešitve . 
Po naši oceni so potrebne znatne izboljšave . 
Mislim , da smo že dosegli nekatere cilje , ki smo si jih postavili . 
Dovolite , da vas spomnim , da nismo edini , ki imamo te cilje: Evropska centralna banka je že večkrat pozvala Parlament , naj razširi že tako drzne predloge Komisije . 
Zato smo okrepili pravila . 
To je bilo eno naših vodilnih načel: ne zaradi užitka pri ustvarjanju pravil , ampak zato , ker kršenje splošnih pravil v skupnosti , ki temelji na pravni državi , ogroža enotno valuto . 
Uvedli smo kazni za goljufije . 
Žal je to eden od naukov , ki smo se jih morali naučiti od zgodnjih let evra . 
Kot je dejala gospa Ford , poskušali smo uvesti tudi raven reda v nacionalnih proračunskih postopkih , če nič drugega zato , da bi lahko primerjali prakse v različnih državah . 
Zame je bila zlasti pomembna ena točka: če gremo k našim državljanom in jim ne moremo povedati nič drugega kot " povečali smo samodejnost " , kakor to navajajo časopisi , bodo imeli vtis , da je bil v Bruslju vključen nekakšen skrivnostni stroj , ki jih bo udaril po prstih vsakič , ko bo šlo kaj narobe . 
Če želimo strožja pravila , morajo biti pametnejša , a predvsem potrebujemo bolj demokratično razpravo in več čezmejnih razprav . 
Zato smo predlagali - in rada bi se zahvalila vsem poslancem , ki so me glede tega podprli - , da se ustvari tako imenovani gospodarski dialog , ki mora biti sorazmeren . 
Nacionalne ustave niso ogrožene; gre preprosto za izraz naše želje po razpravi zlasti znotraj območja evra , pa tudi v Evropi 27 držav članic . 
Želimo , da je ta parlament forum za pregledni dialog med evropskimi institucijami in državami članicami ter zlasti kraj , kjer lahko države članice izrazijo svoje probleme in pojasnijo svoja stališča . 
Nekatere države zaostajajo za drugimi , druge so dlje spredaj , nekatere so na obrobju , nekatere imajo več prebivalstva: vse to moramo upoštevati . 
Vesela sem , da je ta teden gospod Habermas v nemških medijih spet poudaril , da je vedno večja demokratična legitimnost nujna potreba . 
Gospe Ford želim povedati , da ne zagovarjamo krepitve naših pristojnosti , temveč pozivamo k večji vlogi za tiste , ki so jim ljudje dodelili mandat za zagovarjanje njihovih interesov v Bruslju . 
Obstajajo še druge pomembne točke , zlasti v makroekonomskem smislu . 
Verjamem , da morajo biti vse države članice predmet skupnega nadzora . 
Simetrija je pomembno vprašanje . 
Svet bi moral razumeti , kaj to pomeni: inteligentna simetrija , ki razlikuje med primanjkljajem in presežkom , a vseeno simetrija . 
Dovolite mi , da zaključim z omembo evroobveznic , ki so bile ena od zadev , za katere sem se zavzemala . 
Rada bi pozvala vse voditelje političnih skupin: ne morete trditi , da podpirate evroobveznice , a glasovati proti njim . 
Lahko bi to utemeljili , da želite več , tudi sama bi rada šla dlje , a v celoti cenim prizadevanja , ki jih je pripravljen izvesti komisar Rehn . 
Dovolite mi , da vas spomnim , da je sam komisar maja 2010 predložil predloge v skladu z zakonodajno pobudo Komisije . 
Te predloge bi radi ponovno oživili . 
Želimo , da evro končno prevzame vlogo svetovne valute , želimo velik in likviden trg , ki bo zmanjšal stroške zadolževanja . 
Želimo , da se del tega zadolževanja - seveda omejeno količino - dolgoročno deli z uporabo polno razvitega regulativnega instrumenta trga . 
Posledično upam , da bo jutrišnje glasovanje ugodno in da bodo vsi tisti , ki trdijo , da so naklonjeni evroobveznicam , odprto razpravljali o tem vprašanju in ne na podlagi ideoloških predsodkov . 
Gospod predsednik , eno je jasno , in sicer to , da Evropa potrebuje solidne temelje , da bi v prihodnosti preprečila novo krizo evra in da bi zagotovila trajnostno gospodarsko rast . 
Naša skupina , Poslanska skupina Evropske ljudske stranke (Krščanskih demokratov) , je zadovoljna z rezultati , ki so bili do zdaj doseženi v zakonodajnem svežnju ukrepov na področju gospodarskega upravljanja . 
Rada bi se toplo zahvalila vsem poslancem , poročevalcem , poročevalcem v senci , zaposlenim , osebju in vsem za mnoge ure , ki smo jih preživeli skupaj , da bi to dosegli , ker je Evropski parlament pri izvajanju svojih pristojnosti zavzel trdno in velikopotezno stališče . 
Rada bi se zahvalila madžarskemu predsedstvu in zlasti Andrásu Kámánu za prizadevanja , vložena v premagovanje razlik med Svetom in Parlamentom . 
Res je , vi osebno ste nam omogočili , da smo dosegli 98-odstoten dogovor , deloma zaradi koristne podpore komisarja Rehna in njegovega osebja . 
To je odličen rezultat , a ni ga bilo lahko doseči . 
Jutri bomo glasovali o poročilih . 
Moja skupina je trdno zavezana k temu , da bo gradila na visoki ravni sporazuma , ki smo ga dosegli . 
Upam , da bomo lahko v naslednjih nekaj tednih premagali zadnja nesoglasja in tako sporazum končali pred poletjem . 
To je zelo pomembno , ker moja skupina stremi k temu , da se končno glasovanje izvede na plenarnem zasedanju , ki bo julija . 
Kaos na finančnih trgih se nadaljuje in nujno moramo najti rešitev za dolžniško krizo v več državah . 
Vendar pa je ravno tako nujno - in v tem je zdaj naša naloga v vlogi sozakonodajalca - , da Evropa odločno sprejema odločitve v smislu velikopoteznega pakta za stabilnost in ukrepe na področju gospodarskega upravljanja . 
Da bi povrnili zaupanje v evro , je treba odločitev nujno sprejeti pred poletjem , glede na to , da je bil pakt za stabilnost in rast prekršen že leta 2003 . 
Namesto , da bi se pravila izvajala , so se preprosto liberalizirala in zdaj moramo to ustaviti . 
Tu gre za verodostojno zakonodajo , ne za pogajanja za zaprtimi vrati med državami članicami , katerih cilj je , da se izognejo kaznim . 
Če državam članicam ne bo uspelo sprejeti učinkovitih ukrepov , da bi izpolnile svoje dolžnosti in zmanjšale svoje primanjkljaje - in to so dolžnosti , ne pozabite , ki so jih sprejeli po prostovoljno - , mora biti sprejemanje odločitev učinkovito . 
Zato je ta parlament predlagal postopek glasovanja z obratno kvalificirano večino . 
Priznajmo si , čarobna formula naših kolegov poslancev na levi , zlato pravilo , ne bo prinesla rešitve . 
Žal denar ne raste na drevesih in dnevi enostavnih rešitev ter nebolečih izbir so za nami . 
Zato skupina PPE poziva k trajnostnim javnim financam ter k temu , da se ne dovolijo 5 ali 6-odstotni primanjkljaji . 
Dolžniško breme - katerega bolečemu dokazu smo priča - ovira gospodarsko rast , ne le v naših evropskih državah , ampak tudi v Združenih državah . 
Potrebujemo trdne temelje in zato sem vesela , da bo Svet izvajal preventivni del predlogov , in sicer z namenom zagotoviti , da države članice okrepijo svoje nacionalne odgovornosti in vključijo svoje nacionalne parlamente v ta postopek , zagotoviti jasne roke , postopke in obiske inšpekcij , več javnih poročil , medsebojni pritisk in javne razprave v tem parlamentu namesto v zaprtih prostorih Sveta . 
Očitno je evropski semester pomemben dosežek , ker želimo delovna mesta in rast . 
Pred nami je pomemben in zgodovinski dan . 
Jutri bomo v Parlamentu pripravljeni nositi svoje odgovornosti . 
Vidim , da želita Skupina naprednega zavezništva socialistov in demokratov v Evropskem parlamentu in Skupina Zelenih / Evropske svobodne zveze prekrižati načrte . 
Kaže , da želijo delati v duhu kompromisa le , ko gre za njihova poročila . 
Gospod predsednik , to ni duh kompromisa . 
Rada bi pozvala vse poslance , ki menijo , da so trajnostne javne finance pomembne , naj jutri podprejo teh šest poročil . 
Ta poročila niso končni izid , ker bomo jutri naredili korak bliže posvetovanju s Svetom o tem , kako lahko odstranimo te zadnje ovire na naši poti - upamo , da bo tako - do sporazuma v juliju . 
Gospod predsednik , menim , da nam dogodki , ki nam jih je uspelo spremljati ta teden , tako v svetu kot v tistih državah , ki se borijo z zelo resnimi gospodarskimi problemi , znova kažejo , zakaj je sveženj , o katerem zdaj razpravljamo , tako pomemben . 
Če nam pri teh zadevah ne uspe doseči napredka , je bolj verjetno , da se bodo težave nadaljevale , kot pa da bodo rešene . 
Verjamem tudi , da si moramo zapomniti , kaj se je zgodilo leta 2005 , ko bi morali ukrepati in pokazati , da ni prav nasprotovati skupnim klavzulam o razporeditvi sredstev . 
Tega nismo storili; namesto tega smo spremenili pravila . 
Zdaj je čas , da to popravimo . 
Ta sveženj je pomemben . 
Rad bi se zelo zahvalil kolegom poslancem . 
Skupaj smo trdo delali . 
Kakor je bilo že mnogokrat povedano , smo zelo blizu uresničitvi cilja , a obenem je pomembno , da smo danes in julija uspešni na glasovanju . 
Rad bi se zahvalil tudi gospodu Kármánu iz madžarskega predsedstva , ki je opravil sijajno delo . 
Resnično cenimo to , kar je naredil . 
Kot sem dejal , rad bi se zahvalil tudi kolegom poslancem in zlasti gospe Ferreira . 
Odlično delo smo opravili pri ustvarjanju postopka za makroekonomski nadzor , kar je nekaj novega in kar dopolnjuje delo , ki poteka za ohranjanje enotne valute . 
To je nekaj , kar Evropa potrebuje . 
Če se vrnem k letu 2005 , Evropski parlament še vedno zahteva , da najdemo rešitev glede tega , kar navajamo kot glasovanje z obratno kvalificirano večino . 
Zakaj ? 
Zato , ker smo ugotovili , da se nujne odločitve ne sprejmejo , če nimamo ustreznega samodejnega sistema sprejemanja odločitev v Svetu . 
Ne moremo si več privoščiti , da bi se to dogajalo . 
V tem smislu imamo še vedno nerešeno vprašanje , a upam , da bo Svetu uspelo izvesti resno razpravo o tem , za kaj tu dejansko gre . 
Evropski svet se bo sestal v četrtek in petek . 
Ne sme se zgoditi , da zaradi ugleda ne bi bila sprejeta nobena odločitev glede nečesa , kar vsi vemo , da je nujno . 
Niti se ne sme zgoditi , da nekatere večje države članice mislijo , da se lahko v naprej dogovarjajo glede nekaterih zadev in tako poskrbijo , da bo to končna odločitev . 
Svet mora sprejemati prave odločitve in o zakonodaji se je treba odločati v posvetovanju z Evropskim parlamentom . 
Svet ima zdaj možnost sprejemati pametne odločitve in prepričan sem , da mu lahko Evropski parlament pomaga pri sprejemanju pravih . 
Glede makroekonomskega dela bi rad najprej poudaril , da imamo zaradi dela , ki smo ga opravili v Parlamentu , predlog , glede katerega smo se dogovorili s Svetom in je dovolj pregleden ter vsebuje tudi rešitev , ki je dovolj samodejna . 
Menim , da ta rešitev pomeni , da se bomo lahko tudi v prihodnosti počutili varne glede območja evra in možnosti reševanja takšnih gospodarskih problemov v posameznih državah , ki bi lahko drugače ogrozili celotno območje evra . 
Mislim , da je dobro , da v našem poročilu vzpostavljamo sistem za ravnanje z državami , ki ne uspejo izpolnjevati svojih dolžnosti , z drugimi besedami , zahteve , da se problemi rešujejo takoj . 
Prvič , ko bo obljuba prelomljena , bo država prisiljena plačati tako imenovani obrestni depozit . 
To je nujno . 
Ne smemo dajati znakov , da za neko državo , če obljubi , da bo storila nekaj posebnega , potem pa tega ne stori , ne bo posledic . 
Žal je bil takšen prvotni predlog . 
Vesel sem , da nam je uspelo to popraviti . 
Gre za pomembno načelno zadevo . 
Obenem pa se moramo spoprijeti tudi s problemom goljufij , kjer so prevarane druge države . 
To je tudi izjemno pomembno . 
Mislim , da je Evropski parlament v zvezi s tem opravil dobro delo . 
Kot je dejalo več govornikov , bo jutrišnje glasovanje zelo pomembno in verjamem , da bo dobro potekalo . 
Upam , da bo Evropski svet konec tega tedna ali v naslednjem tednu lahko imel resno razpravo o tem , kaj lahko storimo , da bi dosegli sporazum . 
To bomo storili tudi v Parlamentu . 
Potem bomo lahko imeli zakonodajo , ki jo Evropa tako nujno potrebuje . 
To je ključno , če želimo biti še naprej ohraniti enotno valuto . 
predsedujoči Svetu . - Gospod predsednik , preden se posvetim vsebini , bi rad izrazil svojo iskreno zahvalo predsedniku Odbora za ekonomske in monetarne zadeve , poročevalcem , poročevalcem v senci in vsem predstavnikom političnih skupin , ki so dejavno sodelovali v postopku , za vse njihove dragocene prispevke . 
Enako sem hvaležen Komisiji in samemu komisarju za njuna prizadevanja za pospešitev razprav , ne le med tristranskimi pogovori tu v Parlamentu , ampak tudi v Svetu . 
Šest zakonodajnih besedil o ukrepih na področju gospodarskega upravljanja je bilo tu v madžarskem predsedstvu prednostna naloga številka ena . 
Poudariti moram , da ni šlo za individualno odločitev predsedstva , da ta dokument določi za glavno prednostno nalogo . 
Pobudo Komisije so podprli voditelji držav in vlad 27 držav članic . 
Če želimo zgraditi močnejši evro , je ta sveženj o upravljanju bistveni gradnik v tem postopku . 
Svetovno gospodarstvo , vključno z Evropo , je doživelo najhujšo krizo od velike depresije in sprejeti smo morali nujne sklepe . 
Spoznati moramo , da bi imel ta šok dolgotrajne učinke , če ne odpravimo temeljnih vzrokov te krize . 
Mnogi nauki , ki se jih moramo naučiti , so obravnavani v teh šestih zakonodajnih predlogih , ki jih je lani septembra predložila Komisija . 
Več poudarka bo namenjenega preprečevanju , da bi se izognili potrebi po škodljivih procikličnih politikah v težkih gospodarskih časih . 
Do zdaj je bil pakt za stabilnost in rast osredotočen na primanjkljaj , a to ni preprečilo nabiranja velikih dolgov , od zdaj naprej bomo torej več pozornosti posvečali merilom glede dolga . 
Naučili smo se , da postopki niso bili dovolj strogi in samodejni . 
Zato tu obravnavamo tudi ta vprašanja , da bi okrepili verodostojnost pakta . 
Prav tako smo ugotovili , da usklajevanje fiskalnih politik v okviru pakta za stabilnost morda ne zadostuje v Uniji , ki ima enotno valuto , zato smo se dogovorili za uvedbo novega mehanizma za reševanje makroekonomskih neravnovesij , ki jih bomo obravnavali enako kot fiskalna neravnovesja . 
Da bi zahteve Pogodbe bolje in globlje izrazili v nacionalnih postopkih držav članic , bomo v kratkem sprejeli pravila , ki izboljšujejo kakovost nacionalnih proračunskih okvirov . 
Verjamem , da so cilji Parlamenta in Sveta enaki , in sicer okrepiti gospodarsko upravljanje EU in območja evra , preprečiti prihodnje krize in zgraditi močnejši okvir ukrepov na področju gospodarskega upravljanja na območju evra in v EU kot celoti . 
Po intenzivnem krogu tristranskih pogovorov s poročevalci in razprav v Svetu je Svet v ponedeljek spremenil svoj splošni pristop . 
Rezultat tega procesa je bil Evropskemu parlamentu v pismu sporočen naslednji dan , 21 . junija . 
Strinjam se s stališčem , da se je med tristranskimi pogovori kakovost besedila močno izboljšala in da je sveženj postal močnejši in bolj povezan . 
Zlasti to velja v smislu povečane preglednosti in odgovornosti ter strožje in samodejne uporabe postopkov . 
Dovolite mi , da najprej omenim glavne elemente glede povečane preglednosti in odgovornosti . 
Opisati moramo evropski semester v pravnem besedilu , ki vključuje veliko udeležbo Parlamenta v tem procesu . 
Dodali smo določbe , ki določajo postopek gospodarskega dialoga med evropskimi institucijami , med katere spadajo Evropski parlament , Svet in posamezne države članice . 
Evropski parlament bi bil pri vzpostavitvi in delovanju preglednice kazalnikov za opozorilni mehanizem pri preprečevanju in odpravljanju makroekonomskih neravnovesij udeležen pod enakimi pogoji kot Svet . 
Glede cikla upravljanja in postopka nadzora v celoti spoštujemo zelo pomembno vlogo ustreznih nacionalnih interesnih skupin , vključno s socialnimi partnerji . 
Drugič , če gremo k vprašanju , povezanemu s strožjo in samodejno uporabo postopkov , mi dovolite , da omenim naslednje: uvedena bi bila dodatna sankcija , obrestni depozit za države članice v postopku prekomernega neravnovesja . 
To je bil manjkajoči člen v postopkih in zelo logično dopolnjuje postopek , podobno , kot je zagotovljeno v proračunskem nadzoru . 
Dodatna kazen za države , ki ponarejajo svoje davčne statistike , je tudi zagotovljena na pobudo Parlamenta . 
Uporaba glasovanja z obratno kvalificirano večino je razširjena na priporočilo o preprečevanju in odpravljanju makroekonomskih neravnovesij . 
Poleg tega v preventivnem delu pakta za stabilnost in rast predvidevamo pregled te razširitve glasovanja z obratno kvalificirano večino . 
Obenem bo okrepljen že obstoječ postopek " upoštevaj ali pojasni " . 
Pri odločanju o kadrih v paktu za stabilnost in rast se od Sveta praviloma pričakuje , da bo spoštoval priporočila in predloge Komisije ali pa bo javno pojasnil svoje stališče . 
Predsedstvo verjame , da kompromis , ki je bil dosežen med tristranskimi pogovori , odraža dober , uravnotežen in vseobsegajoč pristop . 
Mislimo , da je zelo v interesu vseh strank , da se doseže hiter sporazum . 
Žal mi je , da se predlog , ki je bil predložen plenarnemu zasedanju , razlikuje od kompromisa , ki smo ga dosegli po vrsti krogov pogajanj , in da ne upošteva končne kompromisne ponudbe Sveta . 
Obenem pa sem hvaležen za vaš moder pristop , da Parlament še vedno pušča odprto možnost , da bo v kratkem sklenjen sporazum na prvi obravnavi . 
Skrajni čas je , da Evropa združi sile in da bo Unija pripravljena izpolniti pričakovanja . 
Vsi trgi in vlagatelji so pozorni in bi radi videli , ali lahko to dosežemo ali ne . 
Hitro in pravočasno sprejetje svežnja je nujno za vse nas . 
podpredsednik Komisije . - Predsednik , spoštovani poslanci , dovolite mi , da se najprej zahvalim predsednici Odbora za ekonomske in monetarne zadeve Sharon Bowles , poročevalcem Corien Wortmann-Kool , Elisi Ferreira , Vicky Ford , Sylvie Goulard , Diogu Feiu in Carlu Haglundu , pa tudi poročevalcem v senci , ki so vsi igrali pomembno vlogo v pogajanjih . 
Predsednica , poročevalci in poročevalci v senci so vsi odlično zastopali ta parlament . 
Zelo cenim tudi izredno vlogo , ki jo je igral državni sekretar András Kármán , ki je tako spretno in odločno zastopal madžarsko predsedstvo . 
Drznem si reči tudi , da sem zelo ponosen na svojo skupino v Komisiji , in zahvalil se jim bom , ko bomo dosegli cilj , seveda z vašo pomočjo . 
Toplo pozdravljam besedila , o katerih ste dosegli končni dogovor . 
Med tristranskimi pogovori so pogajalci Parlamenta v mnogih pomembnih vidikih izboljšali predloge Komisije . 
In dosegli ste mnogo pomembnih izboljšav pri Svetu . 
Komisija podpira besedilo , o katerem boste glasovali , in lahko pozdravimo vaše predloge sprememb ter se strinjamo z vsemi . 
Kakor vemo , se Svet strinja skoraj z vsemi . 
A to je storil z nekaterimi izjemami , ki predstavljajo precejšen izziv - , dovolite mi , da se čez trenutek vrnem nazaj k temu . 
Nimamo časa , da bi navedli vse , kar je Parlament pridobil v teh pogajanjih: moje osebje mi je izdelalo seznam nič manj kot 50 pomembnih izboljšav , ki ste jih dosegli vi . 
Na primer , kodificirali ste evropski semester , vzpostavili ste strukturiran ekonomski dialog , ki Parlamentu zagotavlja pomembno vlogo skozi celoten evropski semester . 
Dosegli ste priložnost za podrobno razpravo o razmerah , značilnih za posamezne države , na zelo ključni ravni sprejemanja odločitev v političnem ciklu , vključno s potrditvijo pravice Parlamenta , da sproži dialog s posameznimi državami članicami . 
V vseh delih zakonodaje ste dosegli boljši pretok informacij za Parlament in več preglednosti . 
Imate zavezo Komisije , da bo v šestih mesecih od začetka veljavnosti te zakonodaje izvedla študijo evroobveznic . 
Spremljala jo bo izjava Komisije , katere besedilo ste videli in ki določa obseg tega poročila . 
Tudi k temu se bom vrnil . 
Komisija se bo v tej izjavi zavezala tudi k pregledu medvladnega značaja evropskega mehanizma za stabilizacijo do sredine leta 2014 . 
V številnih pomembnih primerih imate glasovanje z obratno kvalificirano večino - za izboljšanje samodejnosti sprejemanja odločitev - kot pravilo v korektivnem delu pakta , kjer se je zdaj žal znašlo 24 od 27 držav članic . 
Dosegli ste tudi enakopravno vlogo za Parlament pri določanju preglednice za odkrivanje morebitnih makroekonomskih neravnovesij in vnesli ste trdna zagotovila za socialni dialog , spoštovanje nacionalnih tradicij o kolektivnih sporazumih , oblikovanje plač in vlogo socialnih partnerjev , s katerimi se popolnoma strinjamo . 
Imeli bomo stroge kazni za statistične goljufije in jamstva za neodvisnost nacionalnih statističnih organov . 
Uvedli ste zgodnejše kazni v postopku prekomernih neravnovesij . 
Še bi lahko nadaljeval . 
V vašem prvem zakonodajnem srečanju s svetom Ecofin kot sozakonodajalec v gospodarski politiki ste dosegli skoraj vse vaše najpomembnejše cilje . 
To je zelo dober rezultat za Parlament in za Evropo . 
Glede evroobveznic , v smislu tega svežnja bom le potrdil , kar sem 15 . junija povedal v tristranskih pogovorih . 
Komisija namerava Parlamentu in Svetu predstaviti poročilo o vzpostavitvi sistema za skupno izdajanje evropskih državnih obveznic ali evroobveznic , v okviru skupne in ločene odgovornosti , v skladu s členom 8a(5) uredbe o uveljavljanju proračunskega nadzora v območju evra in v šestih mesecih od začetka veljavnosti te uredbe . 
Cilj teh evroobveznic bi bil okrepiti davčno disciplino in povečati stabilnost preko trgov pa tudi z izkoriščanjem povečanja likvidnosti zagotavljati , da države članice , ki uživajo najvišje kreditne standarde , ne bodo trpele zaradi višjih obrestnih mer . 
Poročilu se bodo po potrebi priložili zakonodajni predlogi . 
Z drugimi besedami , po našem mnenju spada tako poročilo o evroobveznicah skupaj z in je smiselno le z morebitno okrepitvijo ukrepov na področju gospodarskega upravljanja v skladu s tem svežnjem , o katerem razpravljamo . 
Dovolite mi , da povem nekaj o naslednjih korakih . 
Zaskrbljen sem . 
Če sveženj ne bo sprejet , niti Svet niti Parlament ne smeta misliti , da lahko uspešno prenašata odgovornost drug na drugega . 
Tako ne bo šlo . 
Ljudi , ki sprejemanje odločitev opazujejo od zunaj , ne zanimajo najmanjše podrobnosti . 
Če nam ne bo uspelo - in pravim mi in v resnici mislim vse nas - , bodo preprosto rekli , da " Evropi " ni uspelo . 
Evropa ne bi uspela in zaupanje ljudi v sposobnost Evrope za reševanje njihovih realnih problemov bi utrpelo velik udarec . 
Poleg tega si nobena institucija niti za trenutek ne sme predstavljati - iz taktičnih ali vsebinskih razlogov - , da lahko na drugi obravnavi doseže boljši dogovor . 
Predsedstvo je zelo spretno doseglo kompromise s Svetom , ki se verjetno ne bodo več pojavili na mizi , če ne bomo dosegli sporazuma na prvi obravnavi . 
Dejansko ostaja odprto le eno vprašanje: obseg glasovanja z obratno kvalificirano večino . 
Menim , da se vsi zavedate prizadevanj , ki smo jih vložili v to . 
Komisija podpira glasovanje z obratno kvalificirano večino . 
Enako velja za ECB in za številne države članice , a ne za vse in ne na vseh krajih . 
Svet se je že strinjal z glasovanjem z obratno kvalificirano večino v pet od šestih odločitev , kjer je to zakonsko mogoče . 
Pri preostali eni odločitvi pa imamo nesoglasje med Parlamentom in Svetom . 
Menim , da lahko in moramo najti rešitev . 
Zato vas pozivam , da najdete konstruktivno rešitev za preostalo točko v naslednjih nekaj dneh in pozivam tudi Svet , naj se sam odzove s konstruktivnim pristopom . 
Lahko vam zagotovim , da bo Komisija delala do zadnjega trenutka , do zadnje sekunde , da bi našla zadovoljivo rešitev . 
Okrepljeno gospodarsko upravljanje v Evropi je preprosto preveč pomembno , da bi spodletelo pri tem zadnjem nerešenem vprašanju . 
Spomnimo se , da bo Svet v kratkem podpisal pogodbo o evropskem mehanizmu za stabilnost , ki je osredotočen na korektivne ukrepe . 
Ampak evropski mehanizem za stabilnost bo le dopolnjeval novi okvir okrepljenega gospodarskega nadzora , ki je osredotočen na preprečevanje in je temeljnega pomena , ker bo znatno zmanjšal verjetnost , da se v prihodnosti pojavijo krize , kakršno smo doživeli . 
Dovolite mi , da zaključim s preprostim sporočilom . 
Če ta teden ne bomo dosegli sporazuma in glasovanje ne bo izvedeno najkasneje julija , bo to zelo slabo za Evropo in za evropske državljane . 
Če se bomo morali septembra vrniti k tem dokumentom , bo posledica tega le nemoč , zagrenjenost in slabši izid za vse . 
Strinjali ste se z 99 , 9 % vsebine . 
Zdaj prosim obe strani , naj naredita še zadnjih nekaj centimetrov za dosego sporazuma z drugo stranjo . 
To je izredno pomembno , saj je ta sveženj resnično temeljni kamen našega obsežnega odziva na krizo , ki še poteka . 
Za verodostojnost Evropske unije je popolnoma ključno , da sklene sveženj pred poletnimi počitnicami in gre nato naprej ter jo prenese v učinkovito rabo . 
Gospod predsednik , predsedujoči Sveta , komisar , gospe in gospodje , rada bi podala tri skupine točk v imenu Odbora za zaposlovanje in socialne zadeve . 
Prva je , da moramo , ko sprejmemo ta sveženj ukrepov na področju gospodarskega upravljanja , zagotoviti , da se upošteva celotna Lizbonska pogodba . 
Po Pogodbi je upoštevanje ciljev , ki se ukvarjajo s spodbujanjem visoke ravni zaposlovanja , zagotavljajo ustrezno družbeno blaginjo in se borijo proti socialni izključenosti , medsektorski cilj , ki velja tudi za ta sveženj ukrepov na področju gospodarskega upravljanja . 
Če smem tako reči , včasih dobim vtis , da je bil ta cilj povezan s sekundarno prednostno nalogo . 
Zato je bil Odbor za zaposlovanje zavzet za to , da bi celoten sveženj temeljil le na členu 121 Pogodbe , ki obravnava usklajevanje gospodarskih politik , ampak tudi s členom 148 , ki se ukvarja s politiko zaposlovanja v smislu usklajevanja med odgovornostmi držav članic in evropske ravni . 
Zaradi tega tudi menimo , da mora biti znotraj Unije zanesljivo zagotovljena vloga Sveta za zaposlovanje , socialno politiko , zdravje in varstvo potrošnikov (EPSCO) na isti ravni , kot jo ima Svet za ekonomske in finančne zadeve (Ecofin) . 
Ker če - in to me pripelje do moje druge skupine točk - bo naš edini cilj pri pregledu pakta za stabilnost in rast takšno upravljanje , ki bo zadovoljilo bonitetne agencije , potem bomo zamudili pomembno priložnost v zgodovini naše gospodarske in monetarne unije . 
Zgodovina nas danes poziva , da zavzamemo mnogo bolj celosten pogled in da si pozorno pogledamo , za katere namene se ustvarjajo ukrepi na področju gospodarskega upravljanja . 
Seveda moramo zmanjšati dolg , a prav tako moramo zagotoviti , da nam bodo ti ukrepi na področju gospodarskega upravljanja pomagali zagotoviti uspeh strategije Evropa 2020 . 
V tem pogledu verjamemo , da obstajajo drugi pristopi , ki bi jih lahko uporabili . 
Komisar , zakaj lahko posebno obravnavo pri vaši oceni srednjeročnih proračunskih ciljev držav članic namenjate le potrošnji za pokojnine ? 
Zakaj ni mogoče te posebne obravnave nameniti tudi naložbam v prihodnost , ki jih predstavlja potrošnja za izobraževanje , ali potrošnji , ki se je moramo lotiti , da bi premagali socialno izključevanje , cilj , ki ste ga zastavili in ki smo ga vključili v strategijo Evropa 2020 ? 
Zakaj se ti cilji in takšen pristop ne uporabljajo tudi pri potrošnji za raziskave in razvoj ali infrastrukture ? 
Moja tretja skupina točk je povezana s tem , kako se izvaja makroekonomski nadzor . 
Menimo , da je to poglavitni izid tega svežnja , vendar to pomeni , da ga je treba uporabljati simetrično . 
Nazadnje pa je za nas tu v Evropskem parlamentu v igri temeljno vprašanje . 
Gospa Ford je o tem govorila kot o boju za oblast . 
Ne gre za boj za oblast , gre za vprašanje demokracije . 
Če želimo evropske ukrepe na področju gospodarskega upravljanja , je za to , da bi ta evropska gospodarska politika delovala , potreben prostor za javne razprave in za evropsko demokracijo . 
V tem smislu moram povedati , da se mi to , da vi in Svet ne dovolite Evropskemu parlamentu sodelovati pri določitvi makroekonomskih kazalnikov z delegiranimi akti , ne zdi pravi pristop . 
v imenu Davida Case , poročevalca mnenja Odbora za zaposlovanje in socialne zadeve . - Gospod predsednik , gospod Casa me je prosil , naj spregovorim v njegovem imenu , ker zdaj ne more biti prisoten . 
Poročevalci " šesterčka " so upoštevali mnoge spremembe Odbora za zaposlovanje in socialne zadeve . 
Pošiljamo sporočilo , da lahko ima družba zdravo gospodarstvo le takrat , ko lahko njeni člani popolnoma prispevajo k njenem razvoju . 
Zdravo gospodarstvo je osnova za dobro raven zaposlovanja in socialnih politik , obratno pa so dobra raven zaposlovanja in socialne politike temeljni pogoji za zdravo gospodarstvo . 
Tiste države članice , ki so imele najbolj premišljene fiskalne politike in strategije za rast , zdaj najbolje delujejo . 
To je dokaz , da fiskalna stabilnost vodi k rasti in zaposlovanju . 
Spoštovati moramo pravila pakta za stabilnost in rast . 
Nujno je , da ustvarimo rast in delovna mesta in da preprečimo prenašanje bremena dolga na naše otroke in prihodnje generacije . 
Razumeti moramo , da vsak evro , ki se uporabi za plačevanje obresti na javni dolg , ne gre v naložbe za izobraževanje , socialno varnost in druga področja , ki zagotavljajo nujno okolje za dober razvoj gospodarstva in za blaginjo ljudi . 
Zato je nujno , da se naša zadolženost v državah članicah čim prej zmanjša . 
v imenu skupine PPE . - (DE) Gospod predsednik , gospe in gospodje , nedvomno obstaja mnogo razlogov za gospodarske razmere , v katerih se nahajamo na območju evra in v celotni Evropski uniji , a zlasti dva izstopata . 
Prvič , v bistvu smo mnogo prepozno ugotovili smer , v katero je plula Evropa . 
Drugič , ko smo jo ugotovili , zlasti Svet dolgo časa ni hotel sprožiti potrebnih ukrepov - ki so dejansko določeni v paktu za stabilnost in rast - ali izvajati nujnih sankcij . 
Če povem naravnost , preprosto mu ni uspelo narediti poteze . 
Nova uredba o makroekonomskem nadzoru bi morala obravnavati ta dva problema . 
Prvič , popolnoma nov sistem , ki ga zagotavlja , bi nam moral omogočiti prepoznavanje makroekonomskih neravnovesij na zgodnji stopnji , in drugič , potem bi morali biti zmožni hitro ukrepati . 
Razvili smo dobro preglednico , čeprav prek dolgotrajnih razprav . 
Zelo rad bi se zahvalil poročevalki , gospe Ferreira , za njeno pozitivno sodelovanje v zvezi s tem . 
Zagotoviti moramo , da bodo sprejeti takojšnji ukrepi za boj proti neravnovesjem . 
To je natanko tisto , zaradi česar je nujno , da se tu razvije mehanizem , ki ga ni mogoče politično uničiti . 
Zato je uporaba glasovanja z obratno kvalificirano večino tako pomembna in tako temeljna za Parlament . 
Če želimo učinkovito izvajati ta instrument , to seveda predstavlja prenos pristojnosti iz nacionalnih glavnih mest sem v Bruselj . 
To je bolj kot verjetno v vsakem primeru nujno v ekonomski in monetarni uniji . 
Šele ko bodo državljani Evrope videli , da zdaj ravnamo učinkovito , da smo se učili iz napak , ki smo jih naredili , bomo lahko ponovno pridobili zaupanje , ki je bilo zdaj izgubljeno . 
Lahko vam zagotovim , da bo moja skupina jutri podprla poročilo gospe Ferreira . 
v imenu skupine S&D . - Gospod predsednik , v tej dvorani ne boste našli veliko poslancev , ki se ne strinjajo s potrebo po tem , da se v prihodnjih letih dolgove in primanjkljaje zmanjša na razumne ravni . 
Moja skupina zavzema stališče , da moramo to storiti . 
Tu ne gre za politični spopad med poslanci , ki so v tem parlamentu odgovorni ali neodgovorni v fiskalnem smislu . 
Pri delitvi med nas in vas , med napredne in konzervativce tu v Parlamentu gre za to , kako se vračamo k preudarnim javnim financam , za kakšno gospodarsko in socialno ceno , za kakšno ceno pri prihodnji sposobnosti Evrope , da tekmuje na svetovnem trgu . 
Komisar , držite se zamisli , da za vaš načrt varčnosti ni druge možnosti . 
Menimo , da je to zelo narobe . 
Po našem mnenju vaš pristop in pristop desničarske večine v Svetu predstavlja največjo grožnjo za samo prihodnost evropske zamisli , ker uničujeta pojem pripadnosti skupnosti ter pojma solidarnosti in kohezije . 
Velika večina milijonov ljudi , ki so izgubili svoja delovna mesta med to krizo , je še danes brezposelnih . 
Kakšno sporočilo imata Svet in Komisija zanje ? 
Ali za pa več milijonov ljudi , katerih delovna mesta so v nevarnosti ali ki živijo v revščini ? 
Kakšno sporočilo imata za več sto milijonov ljudi , ki trpijo zaradi zmanjšanj na področju javne preskrbe v zdravstvu , v izobraževanju ? 
Kakšno sporočilo imata zanje ? 
Kakšno je ta teden sporočilo Sveta ? 
No , ničesar ne pričakujem , odkrito , ničesar . 
Svet ta teden ne bo ustvaril niti enega žarka upanja za delovne ljudi , za brezposelne ali za mlade , ki tako trpijo . 
Nepošteno in močno jih je prizadela kriza , ki je niso povzročili , in zdaj bodo ponovno prizadeti zaradi popravljanja škode , ki je niso povzročili . 
Vaš politični in gospodarski načrt je popolnoma nesprejemljiv za nas na tej strani Parlamenta . 
Skozi celoten zakonodajni postopek smo predlagali razumne in uravnotežene predloge sprememb k predlogom Komisije , predlagali smo , da se trdno povežejo nacionalne reforme ter programi za stabilnost in rast z uporabo prvih , ki so trdno orodje za nujno spodbujanje javnih naložb . Podali smo predloge za ohranjanje razumnih ravni produktivnih javnih naložb in predlagali smo , da postanejo nova pravila jasno proticiklična . 
Lahko bi nadaljeval , a resnica je taka , da si je desnica prilastila današnji ekonomski in socialni dnevni red . 
Prostora ni niti za zmerne politične pristope , kaj šele za naprednejše . 
In prosim , komisar Rehn , ne recite mi , da k politikam , ki jih obsojam , stremijo socialistične vlade . 
Veste , da v času , ko se morajo celo najmočnejša gospodarstva v Evropi ukloniti zahtevam neodgovornega in vedno bolj nevarnega finančnega sektorja , nobena država članica ne more sama spremeniti te agende . 
Na koncu se sprašujem , kdo bo imel korist od odločitev , ki bodo sprejete ta teden . 
Zdi se mi , da bodo edini , ki bodo imeli koristi , tisti , ki so celotno zmešnjavo povzročili , tj . finančni sektor , in menim , da je to sramota . 
v imenu skupine ALDE . - Gospod predsednik , do zdaj smo dosegli dogovore glede skoraj celotnega svežnja in pokazali , da soodločanje deluje , zaradi trdega dela madžarskega predsedstva in seveda zlasti Andrása Kármána ter zaradi pogajalske skupine Parlamenta in Komisije . 
Predsedstvo in Komisija sta že izpostavila številne - mislim , da jih je bilo 50 - dodatke Parlamenta . 
Med njih spadajo pravni okvir za semester in nadzor nacionalnih programov reform , neodvisnost nacionalnih statističnih uradov in globe za goljufije , nadzornih misij Komisije , ekonomski dialog med vsemi interesnimi skupinami ter znatno večja preglednost povsod . 
Vendar pa ne moremo prikriti dejstva , da so bila pri pogajanjih za sveženj pomembna nesoglasja . 
Sama tega ne štejem za politično samoreklamo , ampak bolj za iskanje lastništva , omogočanje lastništva ljudem . 
To , kar nas v Parlamentu razdeljuje , se razlikuje od naših vprašanj s Svetom , a prenesti moramo svojo demokratično dolžnost ne glede na to , kako težko je morda to . 
Ta parlament je tisti , ki bo podelil lastništvo . 
Nekateri imajo raje medvladnost . 
Glede na to , da je dogovorjeno besedilo priznano kot boljše od splošnega pristopa Sveta , to ni smiselno . 
Niti ni smiselno pri iskanju lastništva - ki je tako jasno odsotno v velikem delu odziva na krizo in je tako zelo posledica medvladnih odločitev . 
Od ugotovitve , da bi morala biti sredstva Sklada za stabilnost večja , do priznanja dejstva , da kazenske obrestne mere ne dajejo trajnosti in možnosti za vrnitev na trg , se ta parlament ni bal vodenja in Svet mu je sledil . 
Močnejši smo , ko sodelujemo , in menim , da je končna nesoglasja mogoče rešiti . 
v imenu skupine ECR . - (CS) Gospod predsednik , sveženj šestih predlogov , namenjen za izboljšanje discipline znotraj območja evra , temelji na prepričanju , da bodo države članice bolj vestno spoštovale na novo ustvarjeno in strožjo arhitekturo nadnacionalnega nadzora . 
Menim , da je problematično razmišljati v tej smeri , zlasti ker države članice do danes niso bile sposobne spoštovati manj strogih pravil in učinkovito uveljavljati njihovega izvajanja . 
Rad bi omenil štiri točke , ki menim , da so sporne . 
Prva je glasovanje z obratno kvalificirano večino , ki smo ga v tej sejni dvorani že mnogokrat omenili . 
Menimo , da je glasovanje z obratno kvalificirano večino instrument , ki naj bi se uporabljal v izjemnih primerih in katerega uporabo je treba vedno ustrezno in temeljito pojasniti ter izvesti ustrezna preverjanja , da se zagotovi skladnost njegove uporabe s primarnim zakonom . 
Ne strinjamo se s povečanjem števila področij , ki so predmet nadzornih postopkov , za katere je predlagana uporaba glasovanja z obratno kvalificirano večino . 
Predlagani pristop bo povečal politično moč Komisije in Evropskega parlamenta v škodo Sveta in nacionalnih organov oblasti in tega nočemo . 
V zvezi z nadzornimi misijami imam resne pridržke glede predloga za takšne misije , ker jih bodo v glavnem sestavljale uradne osebe Komisije , katerim bodo zaupane pomembne pristojnosti , pri tem pa člani teh misij ne bodo imeli kakršnega koli političnega mandata . 
To je bistven pridržek . 
Ljudje , ki niso predmet javnega nadzora s strani volivcev , ne smejo izvajati nadzora nad voditelji nacionalnih političnih teles ali najvišjih nacionalnih institucij , ne glede na to , kako dobre namene naj bi imeli . 
Preglednica , katere namen je ustvariti seznam makroekonomskih kazalnikov na nadnacionalni ravni in na podlagi tega seznama oceniti sposobnost nacionalnih organov oblasti ter njihovih gospodarstev za reševanje gospodarskih neravnovesij , je sporna zamisel . 
Sedanje razmere v Grčiji so dober primer dejstva , da rešitve za razmere , narekovane od zunaj , sprožajo nasprotovanje prebivalcev države in so eden od vzrokov za povečevanje socialnih napetosti . 
Gospod predsednik , Zeleni želimo gospodarsko upravljanje . 
Ne le zato , da bi ustregli ljudem , ne le da bo ustvarjalo lepo sliko , ampak preprosto , da bi dali evropskim ljudem instrumente s tem , ko gradimo na evru , ki jim bodo omogočili doseganje ciljev 21 stoletja , z drugimi besedami , da bi zagotovili dostojen življenjski standard za vse , ne le za nekaj srečnežev , in da bi to storili v okviru fizičnih omejitev tega planeta - in to je seveda novost . 
V tem smislu podpiramo ta poročila o proračunskih okvirih in makroekonomski element svežnja o " ukrepih na področju gospodarskega upravljanja " . 
Zadovoljni smo s kazalniki , ki so bili izbrani , čeprav bi si želeli , da bi eden od njih predstavljal neenakosti v prihodku , saj so zelo jasen znak slabo delujočega gospodarstva in tudi slabo delujoče družbe in bi zato delovali kot opozorilni znak . 
Vendar pa je naše strinjanje z makroekonomskim elementom pogojeno z ohranjanjem simetričnega pristopa in to je tisto , na kar bi rad opozoril Svet . 
Z drugimi besedami , menimo , da bi morale biti vse države članice v enakem položaju ne glede na to , ali imajo , na primer , zdaj primanjkljaj ali presežek . 
Ni razloga , zakaj bi morali uporabljati protekcijo , če je presežek ene države primanjkljaj druge države . 
Glede pakta za stabilnost in rast ne moremo sprejeti instrumenta , katerega edini rezultat je in bo ostalo varčevanje , varčevanje in še več varčevanja; z drugimi besedami , katerega rezultat bo ta , da bodo le najbolj ranljivi členi naših družb plačevali za gospodarsko krizo . 
Želeli smo ravnotežje , ne z manj proračunske discipline , ampak z njeno kombinacijo z discipliniranimi vlaganjem . 
Naš predlog je bil , da bi postali cilji , ki si jih je Evropa določila s strategijo EU 2020 , ne le zavezujoči , ampak enako zavezujoči med sabo in tako zavezujoči kot pravila o proračunu ali primanjkljajih . 
Razočaran sem , da v tem parlamentu nismo uspeli doseči večine , da bi končno podprli to strategijo in jo jemali resneje . 
Morda bi glasovali za to , da se ta sveženj o stabilnosti in rasti ne spremeni , če bi ga spremljal velikopotezen fiskalni sveženj v kombinaciji z davkom na finančne transakcije , poštenim davkom na nadnacionalne korporacije in seveda z ukrepi za boj proti davčnim goljufijam , da bi lahko državam članicam Unije pomagali financirati cilje , za katere upajo , da jih bodo dosegle . 
Vendar o tem ni bilo niti najmanjšega znamenja . 
Popolnoma nič se ne obeta , kljub izjavam , ki jih je danes ponovno podal gospod Barroso . 
Desnici pravim tole: odločili ste se oblikovati ozko večino z evroskeptiki , do česar ste imeli pravico , da bi ustvarili nekakšne ukrepe na področju gospodarskega upravljanja , za katerega vam lahko zdaj povem , da ni pravično in ne bo učinkovito . 
Zato bomo videli , kaj se bo zgodilo , ali v tem parlamentu , ko bo vaš pakt z evroskeptiki padel v vodo , ali na volitvah v Franciji leta 2010 in v Nemčiji leta 2013 , kjer mislim , da se bodo volivci strinjali z nami . 
v imenu skupine GUE / NGL . - (DE) Gospod predsednik , gospe in gospodje , tudi mi v našem programu za evropske volitve v letu 2009 pozivamo k ukrepom na področju gospodarskega upravljanja . 
Vendar pa se zamisli , ki jih imamo v levici glede ukrepov na področju gospodarskega upravljanja , razlikujejo od tistih , ki jih vsebuje sveženj o gospodarskem upravljanju , ki je zdaj na mizi . 
Za nas ukrepi na področju gospodarskega upravljanja pomenijo določitev jasnih pravil za gospodarstvo in določanje meja . 
Na primer , menimo , da to pomeni prepoved dampinga plač in davčnega dampinga ali določitev minimalnih standardov , da se ustavi izkrivljanje konkurence na trgu dela . 
Seveda za nas ukrepi na področju gospodarskega upravljanja pomenijo tudi učinkovito ureditev finančnih trgov . 
Ničesar od tega ne najdemo v svežnju ukrepov na področju gospodarskega upravljanja . 
Namesto tega nam sedanja različica svežnja daje vtis , da je nastala v glavnem zaradi pritiska , ki ga bonitetne agencije izvajajo na južnoevropske države območja evra . 
Kot lahko že vidimo iz primerov Grčije , Portugalske in Španije , vzpostavlja korenito varčevalno politiko , katere posledice za prihodnost evropskega projekta kot celote je težko predvideti . 
Korenita varčevalna politika zdaj državljane Grčije , Portugalske in Španije , pa tudi državljane severnoevropskih držav , sili nazaj v nespameten nacionalizem , za katerega smo menili , da je bil v Evropi premagan . 
Prepotrebne izboljšave prvotnih predlogov Komisije , o katerih se je razpravljalo v Odboru za ekonomske in monetarne zadeve in so bile tam izglasovane - zlasti v poročilu gospe Ferreira - , so bile pod pritiskom Sveta v veliki meri ponovno odstranjene in omiljene . 
Po našem mnenju je odstranitev delegiranih pravnih aktov iz poročila gospe Ferreira popolnoma nesprejemljiva . 
Posledično Evropski parlament nima več nikakršnega vpliva na reševanje makroekonomskih neravnovesij . 
To je rezervirano za Komisijo . 
Zelo malo je podobno demokraciji in še manj socialni Evropi , ki je opremljena za spopad s prihodnostjo . 
Po našem mnenju je sveženj ukrepov na področju gospodarskega upravljanja - vsaj v sedanji obliki - napačen odgovor na krizo , s katero se spopadamo . 
Zato svežnja v sedanji obliki ne bomo podprli . 
v imenu skupine EFD . - (IT) Gospod predsednik , komisar Rehn , gospe in gospodje , ko je bil uveden evro , morda ni bi bilo jasno , kaj bi izguba monetarne politike pomenila za državo članico . 
Danes smo priča dramatičnim posledicam v Grčiji . 
Območje evra ni bilo in ni postalo območje optimalne valute . 
Za državo , ki jo je prizadela kriza , je okrevanje mnogo težje in bi lahko v brezno potegnila druge države članice . 
Od Maastrichta naprej so obstajala merila , ki so oblikovana za preprečevanje nevarnih razmer , in videli smo , kako klavrno so nas pustila na cedilu . 
Leta 1999 Grčija ni izpolnjevala nobenega merila in že dve leti kasneje je bila v območju evra . 
Poleg tega je bila Portugalska prva država , ki je bila leta 2002 opozorjena glede položaja na področju primanjkljaja . 
Celo v preteklosti so tako obstajali znaki , a zdaj bi lahko na koncu vsi evropski državljani plačevali za posledice . 
Zato čakamo , da bi videli , ali se bodo ti novi ukrepi izkazali za kaj bolj uporabne . 
Verjetno so zadnja možnost , preden bo razglašen dokončni neuspeh evropske gospodarske politike . 
(DE) Gospod predsednik , drama , ki obkroža Evropsko unijo , se spreminja v tragedijo . 
Jutri bo to verjetno pomenilo vsak glas . 
Kako lahko kot nekdo , ki ga je neposredno v Avstriji izvolilo 500 tisoč volivcev , podprem ta sveženj ? 
Zdaj lahko pojasnimo pojem gospodarskega upravljanja tudi izredno evroskeptičnim ljudem , a ne , če nima demokratične legitimnosti in če ni preverjanj in bilanc . 
Kako naj bi delovalo , če se na eni strani de facto vzpostavlja protektorat - Grčija - in na drugi strani davkoplačevalcem narodov v boljšem položaju plenijo obveznice preko Evropske centralne banke in slabih bank ? 
Kako lahko ljudem , ki so bili trdno odločeni , da se ne bi smeli odreči šilingu in marki , razložimo , da zdaj nenadoma potrebujejo evroobveznice , preprosto zato , ker bank ni mogoče imeti pod nadzorom - mimogrede , gospod Hughes , zelo lepo je , da so socialni demokrati to zdaj spoznali . 
Edini način , kako si lahko to zamislim , je , da se končno vdamo in rečemo , da bi morali to storiti , to ali zdaj drugo; če priznamo svoje napake , in ko Evropa okoli nas gori , končno predložimo vizijo , kjer lahko preživimo globalizacijo . 
Vendar pa tega ne vidim v tem svežnju in zato - dokaj ločeno od posameznih točk - je težko kateri koli odgovorni osebi glasovati za sveženj . 
(LV) Gospod predsednik , stvar je taka , da domove običajno oblikujejo ljudje z višjo izobrazbo , gradijo pa jih ljudje , ki imajo komajda srednjo izobrazbo . 
Še več , če je med gradnjo doma slučajno gradbinec , ki je neumen ali pa nepošten in v temelje ne vlije potrebne količine betona , kakor zahteva načrt , potem bo dom deformiran . 
V primeru območja evra so bili temelji , temelji za stabilnost , položeni s paktom za stabilnost in rast . 
Žal se je zgodilo , da se različne države članice - morda kot leni ali nepazljivi gradbinci - niso držale pakta za stabilnost in so ustvarile prekomerne vladne dolgove , proračunske primanjkljaje . 
Ko je prišlo do svetovne gospodarske krize , se je začela ta hiša območja evra majati . 
Če bi bilo območje evra hiša , potem bi bilo logično , da bi se morali ponovno lotiti dela in položiti nove temelje . 
V tem primeru imamo dokončan sveženj ukrepov na področju gospodarskega upravljanja , ki bi ga morali odobriti kot okrepljene temelje , da se v prihodnosti , ko bo prišlo novo neurje , območje evra ne bo majalo . 
Poleg tega si moramo pogledati dogodke v Grčiji , če si želimo predstavljati , kako je videti to majanje . 
Gospe in gospodje , izogibati se moramo razmer , ko bi se lahko naša hiša v prihodnosti še enkrat zamajala , rešitev pa predstavlja potrditev svežnja ukrepov na področju gospodarskega upravljanja . 
Zahvaljujem se vam za pozornost . 
(DE) Gospod predsednik , svoje pripombe bi rad začel z vprašanjem komisarju Rehnu in gospodu Kármánu iz Sveta . 
Oba sta govorila o nerešeni zadevi v sporazumu med parlamentarno večino in Svetom . 
Ta teden sem ugotovil , da je Svet nasprotoval besedilu glede simetričnega pristopa v poročilu gospe Ferreira , poročevalke za Skupino naprednega zavezništva socialistov in demokratov v Evropskem parlamentu . 
Ali mi lahko rečete , da je bil ta problem rešen , ker je Svet glasoval za to poročevalko ? 
Dejansko bi potem še vedno imeli problem med večino tu in Svetom - ali ste to pozabili omeniti ? 
Če je tako , bi rad vedel tudi to , ker bi potem menil , da to štejete za nepomembno . 
Rad bi , da mi to pojasnita na koncu razprave . 
Ko poslušam dve konzervativni skupini v tem parlamentu in tudi liberalce , imam vtis , da bo svet spravljen v red , če sprejmemo , kar smo tu predložili . 
Žal to ne drži . 
Posledično bo na svetu še slabše in ne bolje - ker so priložnost , da se v Evropi ustvari bolj skupna gospodarska politika , spremenili v varčevalni sveženj . 
To je slabo , ker predstavlja politiko , ki izhaja iz prejšnjega stoletja , ker predstavlja zastarel pristop , ki zgolj jemlje režime sankcij iz političnih tehnik in ne pobud , pametnega obdavčenja ali uravnoteženih pristopov , kakršne smo predstavljali mi . 
Različne strani Parlamenta so podale zadosti praktične predloge , ki bi omogočili predložitev uravnoteženega svežnja . 
Če gospa Wortmann-Kool želi trditi , da ga bodo blokirali zeleni in socialni demokrati , je to seveda preprosto nesmisel . 
Resnica je ravno nasprotna . 
Za člane tega parlamenta iz Poslanske skupine Evropske ljudske stranke (Krščanskih demokratov) - ki se podijo za Komisijo ali Svetom - bi podal izjavo , da nismo tu zato , da bi zadeve sprejemali enoglasno in brez razprave , ampak da sami premislimo . 
To volivci pričakujejo od nas . 
Zato vas moram opozoriti , da zdaj ni mogoče vedeti , ali država članica kupuje obrambno vojaško opremo , vojaška letala ali vlaga v svoj izobraževalni sistem za prihodnost . 
Ne morete narediti kvalitativne ocene njene proračunske politike . 
Dejansko vas želimo opremiti , da boste to lahko storili . 
Želeli smo pametnejši pakt , ki zagotavlja boljšo priložnost , da bo imela Komisija vpliv . 
Ne morem razumeti , zakaj se komisar Rehn ne strinja s tem - več priložnosti za vpliv in sodobna gospodarska politika , ki se navezuje na cilje EU 2020 v interesu naših državljanov . 
Speljali ste jo na slep tir in to je škoda . 
Posledično ta sveženj nikakor ni uravnotežen . 
Še naprej se bomo borili za boljši gospodarski sveženj . 
To dolgujemo našim volivcem . 
V resnici mora biti odgovor " več Evrope " , ne " manj Evrope " . 
Vendar pa mora biti to prava Evropa - ne napačni sveženj . 
(SV) Gospod predsednik , komisar , Evropa je v težkem položaju , a ravno med krizo je EU običajno sposobna sprejemati drzne odločitve . 
Dejstvo , da bomo lahko jutri sprejeli odločitev o strožjih in jasnejših pravilih za gospodarsko upravljanje , je izredno pomembno , ne le za države znotraj območja evra . 
To bo vplivalo na vse . 
Evropski voditelji so oklevali in ustvarili negotovost . 
Napetost se je širila . 
Njihovo sporočilo se je iz dneva v dan spreminjalo . 
Jutrišnja odločitev bo lahko pokazala , da je Parlament sposoben v težkih časih sprejemati težke odločitve . 
Grčija je s prevaro omogočila svoj pristop k območju evra . 
To drži . 
Ravno zato zdaj nemški in francoski voditelji raje kažejo jasno vodstvo in sprejemajo odgovornost za prihodnost Evrope , kot da bi še naprej govorili v nejasnih , zadušenih tonih . 
Pakt za stabilnost in rast je treba reformirati in poostriti pravila . 
Pacta sunt servanda - dogovore je treba ohraniti - ne nova Grčija ! 
Na Švedskem vemo , da gre pot do stabilnosti in rasti skozi zdrave državne finance . 
Gospod Bullman lahko vpraša švedske člane svoje skupine . 
Upam , da bodo lahko švedski socialni demokrati podprli ta predlog , zlasti zato , ker nam je uspelo spraviti skozi pravila , ki varujejo švedske kolektivne sporazume . 
Zdaj se odstranjuje zadnja ovira za omogočanje švedskim socialnim demokratom , da bodo igrali pomembno vlogo pri tem , da bo Švedska postala članica pakta za evro plus . 
Če želi Švedska pripadati notranjemu krogu EU , ne moremo preprosto vztrajati za kritiki EU iz Madžarske , Češke republike in Združenega kraljestva . 
To ni dobra družba . 
Gospod predsednik , menim , da sem v tej razpravi v težkem položaju , saj verjamem , da so močna fiskalna pravila nujna za močno valuto in močno gospodarstvo . 
Menim , da je bil to temeljni razlog , zakaj se moja država ni pridružila evru . 
Monetarna unija je bila vedno težko izvedljiva brez pomembnih korakov v smeri gospodarske unije in zaradi te slednje zahteve menim , da se Združeno kraljestvo ne bo nikoli pridružilo evru . 
Za mojo politično skupino tu v Parlamentu je nacionalna neodvisnost glede odločitev o gospodarski politiki temeljno načelo . 
Če bi vseh šest poročil in njihovih pravil veljalo le za območje evra , bi lahko dejavno podprli evropskupino pri njihovi odločitvi za krepitev načel , ki podpirajo njihovo monetarno unijo . 
Če želijo vse države članice , ki uporabljajo evro , krepiti in poglobiti usklajevanje svojih gospodarskih politik , potem bi morala biti to njihova odločitev . 
Združeno kraljestvo in druge države , ki niso članice območja evra , želijo biti dobre sosede . 
Vendar pa niso sprejemljivi poskusi , da se zavezuje tiste , ki smo zunaj območja evra , s cilji in postopki , oblikovanimi za usklajevanje gospodarske politike . 
Ne želim , da bi se težave območja evra podaljšale , a ECR ne more podpreti zakonodaje EU , ki prenaša dodatne pristojnosti stran od nacionalnih vlad , ki so zdaj zunaj območja evra . 
Upamo , da bodo vse države članice izvlekle nauke iz te krize , namreč , da sta uravnotežen proračun in močna fiskalna disciplina nagrajena z nižjimi stroški financiranja na finančnih trgih in da je poštenost pri statističnem poročanju bistvena za stalno tržno zaupanje . 
V osnovi sta močno območje evra in evro kot svetovna valuta v interesu vseh nas . 
Nova pravila morajo zagotoviti , da se bosta okrepila in postala bolj trajnostna . 
(DE) Gospod predsednik , v Skupini Zelenih / Evropske svobodne zveze bi radi močne evropske ukrepe na področju gospodarskega upravljanja . 
To pomeni , da na eni strani potrebujemo močna pravila za reševanje neravnovesij - kakor je načrtovano v poročilu gospe Ferreira - , in seveda za ta potrebujemo tudi sankcije . 
Zato bomo glasovali za ti dve poročili , ravno tako pa bomo tudi za poročilo gospe Ford , ki zagotavlja statistično osnovo za naše gospodarsko sodelovanje . 
Podobno , v zvezi s tremi poročili o paktu za stabilnost in rast: skupni evro in poleg tega potrebujemo v Evropi omejitve za primanjkljaje in dolg . 
Takšne omejitve so bile v tej krizi presežene . 
Vendar pa je pomembno premisliti , kako se primanjkljaji in dolg zmanjšujejo . 
Zdaj smo vedno znova priča v Grčiji , na Portugalskem in na Irskem , da se pod pritiskom Evropske komisije v pogajanjih z nacionalnimi vladami ustvarjajo rezultati in svežnji , kjer so prizadeti najšibkejši in kjer se bogate - ki so jo zelo dobro odnesli iz prejšnjih 20 let - pusti pri miru . 
To je med tem pretreslo vero ljudi . 
Zato v Skupini Zelenih želimo , da bi bili cilji EU2020 popolnoma zavezujoči v paktu za stabilnost in rast in v poročilih ter tudi v ciljih glede primanjkljajev in dolga . 
S tem , ko tega niste sprejeli , gospe in gospodje liberalnih in konzervativnih skupin , ste se izognili enemu od načel socialne kohezije v Evropi . 
Tega ne moremo podpreti . 
Menimo , da je to zelo obžalovanja vredno , ker bi radi tu v Parlamentu doživeli veliko proevropsko večino . 
Če ta poročila jutri ne bodo dobila večine , potem smo vedno pripravljeni za konstruktivno sodelovanje za doseganje skupne rešitve za gospodarsko upravljanje , ki enako resno jemlje družbene in gospodarske odgovornosti . 
(EL) Gospod predsednik , za nas v Konfederalni skupini Evropske združene levice - Zelene nordijske levice ta sveženj ukrepov na področju gospodarskega upravljanja ni le napačen odziv na krizo; predstavlja tudi konec Evrope , kakršno poznamo . 
Njegov cilj nista gospodarsko usklajevanje in fiskalna disciplina , kakor trdi; njegov cilj je uveljavljanje trajnega varčevalnega memoranduma po Evropi za vse delavce . 
Cilj evropskega semestra in nacionalne stabilnosti ter programov reform ni konvergenca; njegov cilj je odpraviti kolektivne pogodbe , liberalizirati odpuščanje , privatizirati industrijo in odpraviti sisteme javnih pokojnin . 
Te politike ne služijo interesom evropskih ljudi ali njihovemu upanju po realni rasti . 
Nasprotno , služijo interesom bank , ki so zavestno skrbele , da so bile strupene obveznice predmet velikih mednarodnih špekulacij o njihovem knjigovodstvu in interesov velikih korporacij , ki so v skupnem trgu našle zatočišče za špekulacije in utajo davkov . 
Kot primer bi rad omenil nemško podjetje Hochtief , ki upravlja atensko letališče; od leta 2001 ni plačalo niti evra in dolguje 500 milijonov EUR DDV . 
O Grčiji poteka ogromno razprav . 
Zdaj se že leto dni za mojo matično državo uporablja bistvo svežnja ukrepov na področju gospodarskega upravljanja , njegove posledice pa so katastrofalne: recesija se slabša , inflacija je presegla vse meje , naložbe so popolnoma presahnile , delavske pravice in kolektivne pogodbe so bile v bistvu razveljavljene , največje zmanjšanje stroškov dela je bilo v Evropi , brezposelnost je dosegla 20 % in dolg se je povečal , kar pomeni prilivanje na ogenj glede nevarnega zlobnega kroga recesije , dolga in še več posojanja . 
Zato jezni grški delavci zavzemajo ulice in trge , se borijo , da bi zrušili varčevalne programe , da bi branili svoje prihodke in da bi branili svoje delavske in socialne pravice , realno rast ter boljšo prihodnost za Grčijo in Evropo . 
(ES) Gospod predsednik , prizadevamo si za ustvarjanje območja gospodarskega upravljanja , ki bo predmet načel federalizma , a prilagojen postopku evropskega združevanja . 
Ne moremo si več zatiskati oči pred razmerami . 
Neskladnost je v tem , da imamo enotno valuto , a nam primanjkuje davčnih in finančnih instrumentov , ki so poleg tega potrebni . 
Natančneje , potrebujemo: izdajo skupnih evropskih obveznic , popolno zavrnitev konkurence med obveznicami , ki jih izdajajo različne države članice , vzpostavitev evropskega ministrstva za finance in usklajevanje fiskalnih politik za zagotavljanje enakosti , boj proti davčnim utajam in pomoč pri opredeljevanju progresivne evropske socialne politike , ki temelji na učinkovitih javnih službah . 
Nekateri bi morda rekli , da so te zamisli temeljne . 
Vseeno pa jih je treba vedno znova ponavljati , ker jih nihče ne posluša . 
Ravno zaradi tega razloga , torej ne poslušanja , živimo v temnih časih , kakor je napovedal pesnik Bertolt Brecht . 
(ES) Gospod predsednik , ko sem pred 20 leti prvič vstopil v ta parlament , te razprave ne bi imeli , ker je bil ta parlament takrat posvetovalni parlament in mnogi od nas smo se zadnjih 20 let borili , da bi ta parlament danes postal to , kar je - sozakonodajni parlament . 
Vendar pa mora biti nekdo , ki je sozakonodajalec , odgovoren . 
Zdaj je treba biti odgovoren . 
Del tega parlamenta je sprejel staro geslo iz maja 1968 , po katerem je realistično zahtevati nemogoče . 
Očitno se je na koncu , če nekdo zahteva nemogoče , nemogoče strinjati o čemer koli . 
Poslanska skupina Evropske ljudske stranke (Krščanskih demokratov) se ni pogajala s katero koli posamezno skupino . 
Pogajali smo se z vsemi skupinami . 
Vendar pa smo sporazume dosegli le s tistimi , ki so bili to pripravljeni storiti . 
Gospod predsednik , verjamem , da je bilo nedvomno doseženega mnogo napredka pri predlogu Komisije , stališču Sveta in tem , kar je zdaj na mizi - o čemer se bo jutri glasovalo - , če jih pregledamo objektivno . 
To je resnična polemika ali dilema , ki jo moramo rešiti jutri . 
Na koncu svojega plodnega življenja je Miguel de Cervantes dejal , da so v življenju trenutki , ko se moramo odločiti , ali bomo na cesti ali v gostilni . 
S tem , ko smo v gostilni , je imel Cervantes v mislih , da ležimo pri miru , se pritožujemo , da nas ne upoštevajo in da mirujemo . 
Če smo na cesti , pomeni , da se pomikamo naprej , premagujemo ovire , vedoč , da nismo dosegli vsega , da ta cesta verjetno ni edina , po kateri bi želeli hoditi , a gremo vseeno naprej . 
To je tisto , kar menim , da bi ta parlament moral storiti jutri: iti naprej , rešiti nesoglasja , ki jih še imamo s Svetom , a gledati proti času , ko kriza prizadeva vse Evropejce . 
Na tej točki je neodgovorno reči: " S tem nisem zadovoljen , na svidenje , lep dan vam želim . " 
Odgovornost pomni hoditi . 
Zato , gospod predsednik , mislim , da bomo na jutrišnjem glasovanju sklicali še en sestanek s Svetom , ki naj bi se izvedel julija . 
Kot je nekoč dejal nek drug pesnik - gospod Sosa Wagner je citiral nemškega pesnika , jaz bom citiral francoskega , Paula Valéryja - , pesmi niso nikoli dokončane , so le pozabljene . 
Dosego končnega rezultata bomo opustili do julija in upam , da bo madžarsko predsedstvo , ki se je izkazalo kot uspešno , lahko doseglo sporazum , ki bo zadovoljil vse . 
Hvala , gospod predsednik , in dovolite mi , da opozorim , da je to prvič v 20 letih , ko se je ura zmotila meni v prid in sem tako dobil več časa . 
(MT) Šest poročil o gospodarskem upravljanju pomeni zapleten sveženj za Evropsko unijo , zlasti za območje evra . 
Tistim , ki so sveženj sestavili , ga je težko pojasniti , še težje pa ga razumejo ljudje od zunaj . 
Razumljivo je , da so ljudje zmedeni , tako zaradi krize , ki se razkriva pred njimi , kot zaradi nejasnega in neodločnega odziva na njo . 
Zato smo mi odgovorni , da našim volivcem pojasnimo svoje izbire pri glasovanju; da povemo , ali smo za ali proti vsakemu od teh poročil . 
Na kratko , sveženj , ki nam ga je Komisija predstavila , je bil namenjen za pokritje treh faz , kako bi se morali odzvati na krizo . 
V prvi vrsti se ta sveženj osredotoča na preprečevanje , lajšanje in reševanje krize . 
V poročilih gospe Wortmann-Kool , gospoda Feie in gospe Goulard se na dolgo razpravlja o uporabi sankcij kot glavnih orodjih , ki so potrebna za preprečevanje , da bi država dosegla nevarne ravni primanjkljaja in dolga , ter scenarijih , ki nastajajo , ko se te države ne zmenijo za različna opozorila , izdana glede njihovih slabih finančnih razmer . 
Prvotno je bilo v poročilih moč razbrati pričkanje glede resnosti glob , ki bi jih bilo treba uveljaviti , čeprav so bili kasneje sprejeti bolj blagi predlogi . 
Najtežji in ustvarjalnejši način za ublažitev krize z izogibanjem makroekonomskim neravnovesjem z uporabo preglednic , ki določajo cilje , ki jih je treba doseči , je bil prepuščen poročilu gospe Ferreira . 
Kljub tehničnim omejitvam in drugim pritiskom nam je s tem poročilom uspelo doseči vsaj minimalen sklop zaželenih ciljev . 
Vsakdo , ki upa , da bo našel rešitev za sedanjo krizo v okviru tega svežnja , bo to počel zaman . 
Temu svežnju primanjkuje premišljenih , smiselnih zamisli evropskih in tujih ekonomistov o tem , kako lahko prizadete države premagajo to krizo . 
Eno poročilo , s katerim smo si prizadevali za dosego soglasja glede obveznic za evro , je Svet v zadnjem trenutku potisnil na rob in Komisija ga je zdaj preprosto preložila z obljubo , da bo v zvezi s to temo izvedla nadaljnje študije . 
V rokah nimamo ničesar oprijemljivega; na koncu imamo le obljubo na obljubo . 
Ne smemo pozabiti , da je bil celoten smisel te vaje pomagati Evropi , da se postavi nazaj na noge , da se jo potegne iz blata in da se zagotovi , da se bo lahko pomaknila naprej in postala konkurenčna v svetovnem merilu . 
Zaradi tega ne bi smeli nasprotovati zamisli , da morajo države območja evra zmanjšati svoja presežna davčna bremena . 
Strinjamo se , da nihče ne bi smel tekmovati in hkrati nositi tako težkega bremena . 
Vendar pa ne smemo sprejeti uveljavljanja rušilne diete , ki bi služila le za nadaljnje slabšanje počutja in oslabitev . 
Evropa mora oblikovati gospodarske mišice; potrebuje ustvarjalne načrte za okrepitev gospodarske rasti in ustvarjanje delovnih mest . 
Zelo razočarani smo , da po vseh teh mesecih niti eden od podanih pametnih predlogov ni končal v tem svežnju . 
(DE) Gospod predsednik , dolgo smo verjeli , da bosta mednarodni trg in uvedba enotne valute avtomatično pomenila gospodarsko približevanje in približevanje držav članic , da bodo maastrichtska merila zadostovala za zagotavljanje discipline . 
Zdaj nas je dohitela realnost . 
Instrumenti za upravljanje so se izkazali za nezadostne in v preteklosti so bili močno kršeni . 
Enotna valuta in enotna monetarna politika dolgoročno nista možni , če pravila ne bodo ostra na področju fiskalne , proračunske , gospodarske in socialne politike . 
EU zdaj poskuša nov pristop . 
ČE govorimo metaforično , ima še zadnji poskus . 
Če v tem zadnjem poskusu ne bo zadela tarče , bo škoda huda . 
EU bi se lahko znašla v regresivni fazi , ponovno bi lahko bili priča nacionalizaciji in protekcionizmu ter prvim znakom razpada območja evra . 
Z novim svežnjem poskušamo to preprečiti in položiti nove temelje . 
Sem za ta sveženj , čeprav menim , da je dokaj medel glede na probleme , ki sem jih ravno orisal . 
Obstaja tveganje , da se bo evropski semester izkazal za centralistično , birokratsko vajo . 
Pakt za evro bo morda neučinkovit . 
Potrebujemo zavezujoča priporočila Komisije . 
Potrebujemo avtomatične pobude in sankcije , ki jih lahko Svet prepreči le z glasovanjem z obratno kvalificirano večino . 
To je nedvomno nujno , če želimo , da se končno končajo sramotni in težko razumljivi prepiri članov Sveta . 
Nujno potrebujemo jasen mehanizem za reševanje finančnega sektorja , da bo ta lahko znova deloval . 
(NL) Gospod predsednik , postalo je jasno , da monetarna unija zahteva proračunsko unijo , pa tudi spoštovanje pravil . 
To se moramo naučiti iz krize evra . 
Menim , da je sveženj , o katerem smo se dogovorili prejšnjo sredo , zelo uravnotežen , in zato imam to čast , komisar , da vas obvestim , da bo belgijska delegacija v okviru evropskih konzervativcev in reformistov ta sveženj podprla . 
Vendar pa imam nekaj kritičnih pripomb . 
Na splošno menim , da evroobveznice niso čudežna rešitev . 
Včeraj je Gideon Rachman napisal v časniku Financial Times , da se zastrupitve z alkoholom ne da pozdraviti s steklenico vodke . 
Glede tega vprašanja sem imel teološke razprave z gospo Goulard . 
Nisva mogla doseči soglasja , a občudujem jo kot nasprotnico . 
Prav tako menim , da je teorija gospodarskih neravnovesij dokaj medla in nejasna . 
Ni res , da ima Nemčija presežek zato , ker ima Portugalska trgovinski primanjkljaj . 
Temu bi se res reklo " Ekonomija EU za telebane " . 
Zato , gospod predsednik , imamo pred seboj najboljše besedilo , kar jih je mogoče doseči . 
Glasoval bom za to besedilo in mislim , da se zdaj in v tem kriznem obdobju območja evra nas in ta parlament poziva , da izpolnimo pričakovanja , in to bi rad storil . 
(EL) Gospod predsednik , sveženj ukrepov na področju gospodarskega upravljanja ustvarja močno orodje za enotno izvajanje kapitalističnih prestrukturiranj in enotno strategijo v vseh državah članicah , da bi se okrepila konkurenčnost , donosnost in moč kapitala . 
To je trajna listina za delavske razrede v vseh državah članicah Evropske unije . 
Opolzka propaganda o dolgovih in primanjkljajih Grčije , Irske , Portugalske in drugih držav je zasnovana tako , da krivi pravice , ki so jih pridobili delavski razredi , in skriva resničnega krivca , in to sta kapitalizem in njegovi monopoli . 
Ideološki terorizem srednjega razreda , ki se reklamira , je , da je edina pot iz tega klanja delavcev , da ostane donosnost kapitala nedotaknjena . 
Samo med leti 1985 in 2011 je poleg neizmernega bogastva , ki si ga je kapital prilastil z izkoriščanjem delavskega razreda v Grčiji , monopolni kapital doma in v tujini izropal 628 milijard EUR v obrestih in odplačilih , bodisi kot posojevalec bodisi kot posojilojemalec . 
Delavski razred ni nič dolžan tistim , ki so ga oropali tistega , kar je zaslužil s potnim čelom . 
Nasprotno , njim smo dolžni vsega bogastva , ki ga je naropal kapital . 
Sporočilo , ki ga je poslala grška komunistična stranke iz skalovja Akropole , danes bolj značilno kot kdaj koli odzvanja: " Narodi Evrope , vstanite . 
Strmoglavite kapitalistično barbarstvo in neodvisnost monopolov . " 
(DE) Gospod predsednik , bolj kot zagotavljamo prihodnost evropskega mehanizma za stabilizacijo , bolj odvisne postajajo trdne države od prezadolžene periferije . 
Centralizacija in enotna valuta , ki dolgoročno ne more biti nikoli trdna valuta , sta prispevali k sedanjim problemom , zdaj pa je kot predlog za rešitev podano ravno nadaljevanje po tej napačni poti . 
Gospodarsko močna in šibka gospodarstva se najprej pristransko zmečejo v isti lonec . 
Potem se zatečemo k različnim reševalnim ukrepom - vse zaman - in zdaj bo celotna zadeva dosegla vrhunec v evropskem gospodarskem upravljanju . 
Menim , da morajo biti prezadolžena gospodarstva , če želijo ostati v območju evra , namesto tega predmet strogega proračunskega nadzora . 
Vendar pa takšna centralizacija , v kateri Bruselj izvaja proračunsko pristojnost nad vsemi državami članicami , predstavlja neprimerno poseganje v neodvisnost držav članic in bi povrh tega trdne države Evrope zmanjšala na zgolj marionete birokracije EU . 
Po mojem mnenju bi morali pred potuhnjeno željo Bruslja po še večji centralizaciji zapahniti vrata . 
Gospod predsednik , naša naloga in odgovornost tu je poskrbeti , da bodo države članice in tudi Unija kot celota po krizi postale močnejše in da nas bo sveženj ukrepov na področju gospodarskega upravljanja ponesel v to smer . 
Ta sveženj - ki je bil pred krizo v političnem smislu nepredstavljiv in ki zagotovo še ni popoln - vsekakor predstavlja pomemben korak naprej . 
Vendar pa je očitno , da je doseči sporazum eno - in to je tu naša dolžnost - , njegovo praktično izvajanje in nato koristi novih pravil pa bodo predstavljali še en izziv . 
Ta reforma , ki uvaja več samodejnosti na področju političnih pogajanj in presoje , bo morala opraviti test resničnega življenja in za to bosta potrebna močna politična volja in odnos odgovornosti . 
Ni jasno , koliko časa bo potrebnega , preden bodo uveljavljene vse institucionalne ureditve in preden bodo nova pravila obrodila prve sadove . 
Ta negotovost ustvarja tveganja in ne smemo ustvarjati dodatnega prostora za ta tveganja . 
Prav tako ostaja nejasno , kako bo delovalo medsebojno vplivanje med evropskim semestrom in novo infrastrukturo ukrepov na področju gospodarskega upravljanja , skrbi pa me tudi stalni evropski mehanizem za stabilnost , ki nastaja kot medvladno orodje . 
Upam , da bo naš dogovor o " šesterčku " utrl pot , da se ti instrumenti morebiti spremenijo v instrumente , ki temeljijo na Skupnosti . 
Dovolite mi , da za zaključek povem , da nam sveženj ukrepov na področju gospodarskega upravljanja daje možnost , da odnos zmagovalca / poraženca izgine iz naše evropske realnosti in da Evropa ne bo postala igra brez ničelne vsote . 
(FR) Gospod predsednik , gospe in gospodje , naši kolegi državljani postavljajo pod vprašaj vrednost varčevalnih politik , ki zmanjšujejo količino njihovih javnih služb in ogrožajo njihovo socialno varnost . 
Kjer koli so te politike pogoste , ne uspejo zmanjšati javnega dolga in brezposelnosti . 
Vsebina tega svežnja na področju " upravljanja " - in namenoma temu pravim " vsebina " - , o kateri danes razpravljamo , je tako smešna , da so celo ekonomisti osupli , ker bo proračunski politiki preprečila , da se prilagodi gospodarskim ciklom . 
Med tristranskimi pogovori so nam predstavniki Komisije sami priznali , da za izdelavo tehtnih napovedi in priporočil niso uporabili nobenega teoretičnega ali ekonometričnega modela . 
Priznavajo , da delajo popolnoma intuitivno . 
Ob upoštevanju tega je težko razumeti , zakaj so konzervativci , liberalci in evroskeptični poslanci tega parlamenta slepo poskušali okrepiti besedilo , ki ga je predlagala Komisija . 
Glede na to , da so vlade , ki jih vodijo njihovi prijatelji , ustvarile te primanjkljaje z znižanji davkov , ki so ravno toliko nepravična kot neučinkovita , imajo tako še manj pravice , da nam pridigajo: ali ni tako , gospod Gauzès ? 
Podajajo visokoleteče izjave o strategiji Evropa 2020 , a nočejo dovoliti , da se izdatke pripravi na prihodnost , da se zadeve , kot so izdatki za naložbe , izključijo iz izračuna primanjkljaja . 
Da , gospa Wortmann-Kool , to je srž razprave , kar zadeva nas ! 
Da , zmanjšajmo primanjkljaje , na primer z opustitvijo daril v obliki davkov , ki so koristila zlasti upnikom države , a storimo to brez žrtvovanja naložb , usposabljanja in delovnih mest , ker bodo današnje naložbe jutri pomenile delovna mesta in davčni prihodek , ki bo temu sledil , to pa nam bo omogočilo zmanjšanje primanjkljajev . 
To je izrek , ki bi se moral pojaviti na frontispicu svežnja ukrepov na področju " upravljanja " . 
Moji konzervativni in liberalni kolegi poslanci , nekateri od vas želite avtomatično kaznovati države , ki ne verjamejo v vašo dogmo v znesku nič manj kot več milijard evrov . 
Prav tako bi radi kaznovali države , ki ne bodo znižale plač , da bi si povrnile zunanje ravnovesje . 
Menijo , da so primanjkljaji v prvi vrsti posledica slabih namenov teh držav , kot da neoliberalni model , ki ga nikoli ne postavljate pod vprašaj , ni ravno doživel najhujše krize od leta 1929 in kot da ne bi že vodil k pritisku na kupno moč navadnih ljudi ter povzročal množično koncentracijo davčnih prihodkov: dveh problemov , ki sta bila sploh glavna vzroka za povečanje zasebne in javne zadolženosti . 
Ko gre za glasove , bodo socialisti in demokrati poslali jasno znamenje nasprotovanja temu varčevalnemu svežnju , ki lahko le stopnjuje ogorčenje , ki se povečuje povsod po Evropi . 
To jasno znamenje je ciljno usmerjeno v vse delavce v Evropi in zlasti v naše sodržavljane v Franciji in Nemčiji , ko se približujejo volitvam , ki bodo odločilno vplivale na prihodnost Evrope . 
Gospod predsednik , najprej bi se rad zahvalil vsem poročevalcem za pomembno delo , ki so ga opravili , zlasti kolegoma in prijateljema Sylvie Goulard in Carlu Haglundu . 

Naše glasovanje o svežnju ukrepov na področju gospodarskega upravljanja bi lahko predstavljalo enega tistih zgodovinskih preobratov za ta parlament , in sicer ne le preko njegovih neposrednih posledic , ampak tudi z moralno držo , ki jo kažemo našim državljanom Čas je , da politiki in vlade zavzamemo trdnejšo držo glede tega , kaj je narobe in kaj je prav v vrednotah , ki jih hočemo zagovarjati , vključno z gospodarstvom . 
Ali hočemo vlade , ki lažejo o svojih proračunih in primanjkljajih ? 
Nočemo jih , saj vas resnica , čeprav jo lahko nekaj časa zanikate , na koncu vedno udari nazaj . 
Ali poleg tega hočemo , da vlade spoštujejo pakt za stabilnost in rast ? 
Mislim , da ja . 
Tako je upravljanje sankcij nujno . 
Vemo , da se ne bo nič zgodilo , če bodo morale države članice izvajati sankcije druga pri drugi . 
Zato popolnoma podpiram obratno kvalificirano večino , tudi v imenu svoje stranke , katalonske liberalne koalicije , ki zdaj vodi katalonsko vlado in tudi vlado mesta Barcelona . 
Avtomatičnost je močno potrebna , če hočemo imeti zagotovilo , da se omejitve ne bodo svobodno kršile . 
Poleg tega je to poziv Komisiji , naj poda predlog o evroobveznicah . 
To bi rad javno podprl kot predlog , ki upošteva lastnost fiskalne discipline . 
(NL) Gospod predsednik , grška kriza je eden od osnovnih dejavnikov te razprave . 
Nespametno je Grkom posojati več denarja in zahtevati , da izvajajo še več zmanjšanj . 
Grki ne bodo mogli nikoli odplačati posojil in umirajoče gospodarstvo ne more izvajati zmanjšanj . 
Od okostnjaka ne moremo zahtevati , naj zategne pas . 
Kaj torej potrebujemo ? 
Najprej bi morali tisti v tem parlamentu , ki so Grčijo pripeljali v območje evra , priznati svojo krivdo , enako pa bi moral storiti belgijski minister za finance , gospod Reynders . 
Očitno sploh ne bi smeli dovoliti , da se to zgodi . 
Drugič , del grškega dolga je treba odpisati in izdelati bi bilo treba večletni načrt za oživitev grškega gospodarstva za zagotovitev , da se preostali dolg res odplača . 
Tretjič , pakt za stabilnost in rast bi moral vsebovati avtomatične sankcije proti tistim , ki kršijo pogoje članstva v evru , ker si ne bi smeli nikoli več dovoliti , da zdrsnemo v to bedo . 
Menim , da bi lahko bilo poročilo gospe Wortman-Kool glede te točke strožje . 
Gospod predsednik , podpiram " šesterček " , a zaradi te točke se bom vzdržal glasovanja o poročilu gospe Wortmann-Kool . 
(PT) Gospod predsednik , ta zakonodajni sveženj ni odgovor na resne gospodarske in socialne probleme , ki jih doživljajo v mnogih državah in vplivajo na delavce in ljudi nasploh . 
V osnovi izhajajo iz vedno bolj neoliberalnih politik EU , ki osredotočajo finančno in politično oblast v roke maloštevilnih . 
Z razširitvijo zahtev pakta za stabilnost in rast in s poostritvijo kazni rezultat pogajanj odkriva politično soglasje , ki obstaja med tremi institucijami glede smeri in glavnih zavezništev Evropske unije . 
Tvori del napada brez primere na pravice nacionalnih parlamentov , ki jih ovirajo neoliberalne smernice EU za proračune njihovih držav , pri čemer so cilji uveljavljati varčevalne ukrepe na delavcih in ljudeh , privatizacija ter zmanjšanja javnih naložb v poglavitnih sektorjih in storitvah . 
Glede na to , da so bila , kot vemo , prizadevanja delavcev v Grčiji , na Irskem in Portugalskem zaman , je čas , da naredimo preobrat in prenehamo vztrajati na pridobivanju koristi le od gospodarskih in finančnih poslovnih skupin , zlasti v velikih evropskih silah . 
Predlog teh zakonodajnih dokumentov je , da se ohranijo ti intervencijski ukrepi , ki pomenijo pokoritev narodov in držav ter njihovo preoblikovanje v prave protektorate ali kolonije . 
Njihov predlog je , da se gre še dlje po poti , ki lahko pripelje le do gospodarske in socialne katastrofe ter dejanske implozije Evropske unije . 
Zato smo proti njim . 
(FR) Gospod predsednik , komisar , minister , gospe in gospodje , veliko pripomb je že bilo podanih o različnih poročilih , ki tvorijo ta sveženj ukrepov na področju gospodarskega upravljanja . 
Katere so na tej stopnji najpomembnejše zadeve , ki nam bodo pomagale ovrednotiti opravljeno delo ? 
Dejstvo , da imamo danes ta sveženj , ki je rezultat pogajanj med Svetom in Parlamentom , že pomeni znaten napredek . 
Zapolnjuje očitno vrzel v razvoju evra in žal nas je morala k temu spodbuditi dolžniška kriza . 
V tem smislu bi morali izpostaviti hvalevredno delo , ki ga je opravilo madžarsko predsedstvo , in kakovost pogajalcev tega parlamenta . 
Rad bi tudi izpostavil rezultat , ki ga je Parlament dosegel v razpravah s Svetom , saj je slednji prikazal pravo odprtost . 
Zapomniti si moramo , kakšne so bile razmere prej in objektivno izmeriti izboljšave . 
Ali so glede na povedano te določbe zadovoljive , ali zadostujejo ? 
Vedno seveda obstaja prostor za izboljšave , a ta sveženj že zagotavlja prave rešitve za krepitev območja evra in za ustvarjanje skupnega gospodarskega pristopa , ki ga potrebujemo . 
Ali lahko resno zagovarjamo trditev , kot počnejo nasprotniki tega svežnja , da lahko rast ustvarjamo na vrhu gore dolga , ki se stalno odlaga vedno dlje v prihodnost ? 
Tistim , ki nam očitajo zaradi podpore svežnja ukrepov za upravljanje , ki ne temelji na nobenem teoretičnem in ekonometričnem modelu , bom preprosto rekel naslednje: ali so modeli , o katerih govorite , predvideli ali preprečili krizo , ki jo doživljamo in ki se še ni končala; ali so namesto tega pripeljali do visoko-tveganih vedenj pod krinko matematične resnice ? 
Gospod predsednik , gospe in gospodje , jutri se bo moral Parlament odločiti in upam , da bo poslal jasno in glasno znamenje našim državljanom , da bi povrnil njihovo zaupanje v Evropo , in trgom , da bi stabiliziral našo valuto . 
Sestava parlamenta: glej zapisnik
Preprečevanje in odpravljanje makroekonomskih neravnovesij - Izvajanje postopka v zvezi s čezmernim primanjkljajem - Zahteve v zvezi s proračunskimi okviri držav članic - Proračunski nadzor v euroobmočju - Nadzor nad proračunskim stanjem ter nadzor in usklajevanje gospodarskih politik - Izvršilni ukrepi za odpravo čezmernih makroekonomskih neravnovesij v euroobmočju (nadaljevanje razprave)
Naslednja točka je razprava o preprečevanju in odpravljanju makroekonomskih neravnovesij; postopku v zvezi s čezmernim primanjkljajem; zahtevah v zvezi s proračunskimi okviri držav članic; proračunskem nadzoru v euroobmočju; nadzoru nad proračunskim stanjem ter nadzoru in usklajevanju gospodarskih politik in o izvršilnih ukrepih za odpravo čezmernih makroekonomskih neravnovesij v euroobmočju . 
- (ES) Gospod predsednik , komisar , gospe in gospodje , naši državljani želijo močno in učinkovito Evropsko unijo . 
Počasnost , nesposobnost in popolnoma medvladna vizija poslabšujejo vpliv krize in slabijo verodostojnost evropskega projekta . 
Ne srečujemo se s problemi , ki so popolnoma nacionalni , ali s krizo , ki je le gospodarska; srečujemo se s politično krizo , ki zahteva hiter , popoln in evropsko naravnan odgovor . 
Osnovna pojma " ekonomija " in " unija " v ekonomski in monetarni uniji je treba okrepiti . 
Predlog , ki je bil danes predstavljen glede gospodarskega upravljanja , je treba znatno izboljšati , če želimo to doseči . 
Naklonjeni smo ustvarjanju nacionalnih proračunskih okvirov , ki zagotavljajo preglednost , gospodarsko usklajevanje in potrjevanje skladnosti z evropskimi zavezami . 
Menimo , da je nujno popraviti makroekonomska neravnovesja in se pomakniti v smeri približevanja , in ugotavljamo , da je na tem področju dosežen poseben napredek v poročilu gospe Ferreira . 
Vendar pa so predlogi za reformiranje pakta za stabilnost in rast nepopolni: v njih sta stabilnost in prilagajanje pomešana , politiko rasti pa zaupajo trgu ter nacionalni sferi . 
Izogibanje evropski zavezi za naložbe in zaposlovanje ni sprejemljivo . 
Ne bomo sodelovali pri tem poskusu , da Evropa obrne hrbet svojim državljanom in svojim lastnim interesom; nismo se vdali ravnodušnemu premišljevanju o poti , na kateri se problemi slabšajo; in ne sprejemamo dvojnih meril . 
Potrebujemo soglasje za zagotavljanje sredstev in odločitve na podlagi kvalificirane večine , da bi se izognili kaznim . 
Priseči moramo svojo zavezanost Evropi in to moramo storiti hitro . 
Evropski parlament bi moral trdo delati , da bi podal velikopotezen in evropsko naravnan odgovor , vreden naših državljanov . 
Pomakniti se moramo naprej in ne nazaj kot rakovice . 
Evropa se ne sme skrivati , ko jo najbolj potrebujejo . 
Gospod predsednik , čeprav Združeno kraljestvo ni član območja evra - in upam , da nikoli ne bomo - , smo zainteresirani za njegov uspeh . 
Območju evra želim vse dobro in žal mi je , da ne morem podpreti predlogov o gospodarskem upravljanju , o katerih razpravljamo nocoj . 
Predlogi , ki so pred nami , zagotavljajo Komisiji znatne nove pristojnosti . 
Če bi bile te pristojnosti omejene le na države na območju evra , ne bi nasprotovala , a namesto tega vidimo , kako Komisija in mnogi poslanci v tem Parlamentu - vključno z gospo Wortmann-Kool , ki jo izredno spoštujem - izkoriščajo krizo v območju evra kot izgovor za razširitev pristojnosti EU na gospodarsko upravljanje Združenega kraljestva in drugih držav , ki ne uporabljajo evra . 
Nisem bila izvoljena z namenom , da bi EU zagotavljala več pristojnosti nad načinom , kako Združeno kraljestvo upravlja svoje zadeve in zato bom glasovala proti tem predlogom . 
(DE) Gospod predsednik , ta razprava kaže na nerešena vprašanja v zvezi z gospodarsko politiko v Evropi . 
Medtem ko imamo centralno monetarno politiko , pa imamo lokalno odgovornost za proračunske in finančne politike . 
Poskusi nekaterih grških poslancev , da bi prenesli odgovornost za notranje politične pristojnosti Grčije na Evropo ali tretje strani , kapitalistične banke ali kogar koli , so lahko le napaka . 
(Medklici)
To so bili grški komunisti . 
Na srečo je evro stabilen v notranjem in zunanjem smislu . 
Tu se ne ukvarjamo s krizo evra , ampak s krizo državnega dolga . 
Tu moramo začeti . 
Nesmiselno je - celo država ne more v nedogled živeti nad svojimi sredstvi . 
Nesmiselno je dodajati dodatne dolgove obstoječim dolgovom brez sprejetja posledic nujnih reform . 
Zato pravim , da je skrajni čas za ukrepanje . 
Parlament že dlje časa poziva k ukrepom . 
Komisija je zdaj predlagala , da se poostri pakt za stabilnost in rast . 
Madžarsko predsedstvo se je dobro pogajalo , enako velja za našo stran . 
Gospod Bullmann , dejansko mislim , da je škoda - saj se glede mnogih vidikov ureditve finančnih trgov zelo strinjamo - , da socialisti še vedno želijo razlikovati med dobrim in slabim dolgom . 
To je zgrešena pot . 
Ko izdelamo bilance , da bi videli , katere države Evrope so zašle v težave , ni treba nikogar oblatiti; vse je vidno s prostim očesom . 
Povsod , kjer so se pojavili ti proračunski in finančni problemi , so bile socialistične vlade . 
Madžarska , Latvija , Romunija , zunaj območja evra , Irska , Španija , Portugalska , Združeno kraljestvo in tudi Grčija , razen štiriletnega predaha , ko smo bili notri mi . 
Z drugimi besedami , vaš gospodarski model ne deluje . 
(Medklici)
Res , gospod Bütikofer , do zdaj bi morali biti že dovolj pametni . 
Ne morete tu Grkov razrešiti odgovornosti in precej odkrito bom rekel , da Grki niso bili prvi , ki so kršili pakt za stabilnost in rast; to sta bili dve veliki državi , Nemčija in Francija . 
Tudi temu smo nasprotovali in dosegli smo spremembo . 
Gospod Bütikofer , takrat ste bili v vladi . 
Vi ste izkopali grob - vaša stranka je bila tista , ki je izkopala grob paktu za stabilnost in rast , in ne Grki . 
Vendar pa morajo zdaj Grki . . . 
(Predsednik je prekinil govornika . )
(Poslanec se je strinjal , da sprejme dve vprašanji na podlagi modrega kartončka v skladu s členom 149(8) Poslovnika)
(DE) Gospod predsednik , gospod Langen , rad bi se le prepričal , da ste seznanjeni z našimi zamislimi . 
Zato vas sprašujem , ali ste seznanjeni s tem , kar smo predlagali vaši kolegici , gospe Wortmann-Kool , in sicer najprej , da okrepimo pakt z vključitvijo tesnejšega spremljanja izbranih ciljev , ki jih je predlagal gospod Rehn , iz svežnja EU2020 , kot so raziskave in razvoj ter boj proti revščini . 
Sem bi bile vključene tudi naložbe v posodabljanje sistemov za oskrbo z energijo . 
- (FR) Gospod predsednik , imam dve točki . 
Prvič , Grčija: ne poskušajmo ponovno napisati zgodovine . 
To je bila desničarska vlada , ki je dva mandata prikrivala številke s pomočjo banke Goldman Sachs . 
Danes levičarska vlada poskuša spraviti stvari nazaj v red . 
Ali so ljudje tisti , ki bi morali plačevati za napake , ki so bile narejene po nasvetih bančnih združb ? 
Drugi primer: v moji matični državi Belgiji smo v okviru levičarske vlade , ki jo je vodil naš kolega poslanec , gospod Dehaene , v 12 letih zmanjšali naš dolg s 130 % BDP na 80 % . 
Napake bančne skupnosti , in zlasti Fortisa , so pomenile , da so morali pomagati bankam , da bi preprečili sistemu . . . 
(Predsednik je prekinil govornika)
(DE) Gospod predsednik , zelo dobro sem seznanjen s predlogi , ki so jih podali gospod Bullmann in Skupina naprednega zavezništva socialistov in demokratov v Evropskem parlamentu . 
Edina težava v zvezi z njimi je , da v prvi vrsti zahtevajo več denarja . 
Tega problema ne moremo rešiti z večjo količino denarja . 
Kakor je ravno potrdil gospod Tarabella , obstajajo priložnosti za zmanjšanje dolga tudi z udeležbo socialistov . 
Rad bi pojasnil , da reforme , ki so bile izvedene v Grčiji , niso z ničemer povzročile , da bi velike količine zasebnega grškega bogastva zares delile breme stroškov države . 
Prav nasprotno: od 1 . januarja so grški državljani iz grških bančnih depozitov dvignili 59 milijard EUR in od 1 . januarja je bilo prodanih za 12 milijard EUR grških vladnih obveznic . 
Zahtevam dejavno sodelovanje mnogih bogatih v Grčiji in to je treba urediti v političnem smislu . 
Če lahko sprejmejo odgovornost , bodo lahko imeli koristi od naše solidarnosti . 
(NL) Gospod predsednik , gospe in gospodje , najprej bi se rad poklonil vsem tistim , ki so zadnje čase trdo delali v zvezi s tem svežnjem , a podpiram tudi predhodne govornike iz moje skupine . 
Nam ta sveženj ne zadostuje in ni uravnotežen . 
Ne gre toliko za tehnične podrobnosti , ampak za bistvo: kaj poudarjamo ? 
Kakšni bi morali biti cilji za bolj celostno gospodarsko politiko ? 
Zato ni res , da ne želimo evropskega gospodarskega upravljanja , a vprašati se moramo , kako bi ga morali opredeliti , kakšno je bistvo evropskega gospodarskega upravljanja . 
Očitno je sedanja kriza jasno pokazala , da monetarna unija zahteva tudi gospodarsko sodelovanje . 
Zdi se , da se je v naš finančni načrt prikradla nekakšna napaka v zasnovi , in to moramo popraviti . 
Za nas je to mnogo več kot le strinjanje z zmanjšanji in doseganje proračunskih ciljev . 
Da , gospod Langen ter gospe in gospodje , res smo naklonjeni trdnim javnim financam , a za nas je ključno , kako gremo lahko vsi naprej , kako se lahko splazimo iz te zmede . 
Kako se lahko pripravimo za prihodnost in tako ustvarimo rast in zaposlovanje prek skupne gospodarske politike Z drugimi besedami , z vključitvijo velikopotezne naložbene strategije v sistem , z ustvarjanjem povezave s cilji 2020 , ali če povem drugače , s skupnimi ureditvami , na primer , za izboljšanje našega sistema izobraževanja , za boj proti revščini ter da postanemo konkurenčnejši in se spopademo s konkurenco iz tretjih držav preko naložb v raziskave in razvoj . 
Mimogrede , osupel sem , da nekateri poslanci , kakor je ravno včeraj storil gospod Verhofstadt , zagovarjajo naložbeno strategijo in so obenem zadovoljni s tem svežnjem . 
Zame osebno to ni dosledno . 
Zato menimo , da je " šesterček " zamujena priložnost , da se ustvari pravo gospodarsko upravljanje . 
(NL) Gospod predsednik , gospe in gospodje , smo v zelo globoki krizi in ne le takšni , iz katere se moramo izvleči , ampak tudi takšni , za katero moramo preprečiti , da bi se še kdaj znašli v njej . 
Ravno zaradi tega potrebujemo močan zakonodajni okvir in ravno zaradi tega razloga moramo mi kot sozakonodajalec , kot Parlament , tudi nositi svoje odgovornosti . 
Navsezadnje smo generacija , ki zdaj odloča o prihodnosti naših otrok . 
V Poslanski skupini Evropske ljudske stranke (Krščanskih demokratov) imamo pogum , da spravimo skozi takšen sklop pravil . 
Zdaj moramo zbrati pogum in se odločiti , kakšni ukrepi so potrebni . 
Prav tako moramo zbrati pogum in se odločiti , da spravimo skozi takšne odločitve in poskrbimo za njihovo spoštovanje , čeprav to pomeni , da moramo plavati proti toku . 
Razumemo ljudi , ki so se podali na ulice in protestirajo , in še več , dajemo natančen strukturni odgovor na skrbi teh ljudi: dobra delovna mesta , trajnostna rast in prostor v prihodnosti za ustrezno socialno politiko . 
Če želimo ostati aktualen akter v globaliziranem gospodarstvu , potem moramo zagotoviti večjo usklajenost med gospodarskimi in proračunskimi politikami , pa tudi večjo usklajenost med gospodarsko politiko in politiko v zvezi s konkurenčnostjo držav članic . 
Za ta namen očitno potrebujemo naložbe v gospodarstvu , a najprej moramo poskrbeti , da ne bo mogel nihče odstopati od pravil brez verodostojnega razloga , ker to pomeni , da bo tudi druge potegnil v zagato . 
Sveženj , ki je nazadnje nastal iz pogajanj , ponuja močan odgovor na te zahteve in ponuja tudi odgovor na napake preteklosti . 
Edino , kar moramo storiti - in to je sprožilo naše vedenje v preteklosti - je , da dodatno okrepimo preventivni vidik pakta za stabilnost , saj državi članici , če zaide na napačno pot , ne smemo dovoliti , da postane predmet političnih pogajanj v Svetu , kar bo na koncu odgovor Evrope . 
Zato upam , da bomo tu glasovali za , da bomo podprli ta sveženj , pa tudi , da si bomo dali priložnost za začetek zadnjega kroga pogajanj s Svetom zaradi dodatne okrepitve te zadeve . 
(IT) Gospod predsednik , gospe in gospodje , menim , da smo priča protislovju . 
Sveženj , ki bi moral popravljati in preprečevati neravnovesja in nesorazmerja , temelji na neravnovesju in pomanjkanju sorazmerja . 
Je kot telo , ki stoji na dveh nogah , a je ena mnogo daljša in bolj razvita kot druga . 
Noga , ki nadzira fiskalno politiko , je mišičasta in gibljiva , medtem ko se tista , ki nadzira razvojno politiko in bi morala zagotavljati spodbude in dolgoročni zagon , zdi suhljata in ji primanjkuje moči . 
Mislim , da je ta neusklajeni rezultat v končni strukturi svežnja posledica različnih mnenj o izvoru in značaju krize . 
Razlika med tistimi , ki menijo , da sta nered in neravnovesje v javnih financah temelj krize , in tistimi , ki mislijo , da so namesto tega osnovni problem pomanjkanje pravil in preglednosti na trgih , gospodarska in trgovinska neravnovesja ter socialna neenakost . 
Obstaja nevarnost , da bomo zamešali vzrok in posledico . 
Vsi želimo , da bi se javne finance odgovorno nadzirale , a cilj zmanjšanja dolga ne zadostuje za zagon rasti in konkurenčnosti . 
Glavni zagon teh ukrepov predstavljajo postopki in sankcije . 
Mnogo manj poudarka - premalo poudarka - je bilo namenjenega naložbam in strategiji za trajnostno rast , ki bi jih morala spodbujati in izvajati Evropa . 
Vemo , da lahko naši ukrepi pripeljejo do močno različnih rezultatov , tudi , če tega ne nameravamo , in ima lahko celo nasproten učinek od tistega , ki ga želimo doseči . 
To je raznovrstnost namena . 
Bojim se , da je ta problem v samem srcu svežnja . 
(ES) Gospod predsednik , očitno smo v resnem položaju , ki od nas zahteva odgovorno ravnanje . 
Od vseh nas , vključno s Svetom . 
Razlika , ki nas danes ločuje od Sveta , je vprašanje glasovanja z obratno kvalificirano večino . 
Vsi vemo , da pakt za stabilnost in rast nista delovala , ker so se države članice odločile , da druga druge ne bodo kaznovale za kršenje proračunske discipline . 
Morda je tako zato , ker so v evangeliju prebrale citat , ki pravi: " Tisti , ki je brez greha , naj prvi vrže kamen " . 
Ta parlament želi - in to ga razlikuje od Sveta - končati to veselo prijateljstvo med vladami in zamenjati pristranskega razsodnika z nepristranskim . 
Sveženj je dober in si zasluži izglasovanje . 
Ko so časi najtežji , ne bi nihče nikoli razmišljal o tem , da moramo potrošiti več . 
Zdaj pa ponovno vzpostavljamo proračunsko disciplino . 
Vendar pa nečesa , kar je dobro , ni nujno tudi dovolj . 
Govori , ki smo jih slišali danes , so pokazali več stvari . 
Vsi vemo , da območje evra ni območje optimalne valute . 
Vsi smo mislili , da bo veljavni institucionalni okvir - centralizirana monetarna politika , pakt za stabilnost in rast in usklajevanje drugih gospodarskih politik - omogočil , da se razlike med državami članicami premagajo ali vsaj zmanjšajo . 
To se ni zgodilo . 
V dobrih časih so se njihove razlike le povečale; v slabih časih pa so bili stebri , na katerih je bila ustvarjena monetarna unija , uničeni . 
Načelo o neprevzemanju finančne odgovornosti , načelo nekršenja pogodbenih obveznosti in načelo prepovedi izstopa bi lahko prav tako splavali po vodi . 
Zdaj smo se znašli v Leninovem položaju: " Kaj storiti ? " 
Edina rešitev je , da se pomaknemo naprej v zvezi s vprašanjem politične unije . 
Pozdravljam vprašanje evroobveznic . 
Gre za pozitiven korak v tej smeri , a storiti je treba več . 
Če je treba za vzpostavitev politične unije reformirati Pogodbe s sklicem zbora , naj bo tako . 
Nek grški pregovor pravi , da so pravila narejena za ljudi in ne ljudje za pravila . 
Ne gre za vprašanje nadaljevanja tristranskih pogovorov do treh zjutraj ali izvedbo ministrskih sestankov ob šestih zjutraj . 
Od zdaj naprej moramo razmišljati o tem , kaj je mogoče storiti , da se te razmere popravijo . 
Vendar pa je prvi korak ta , da glasujemo za ta sveženj , ki predstavlja dober korak v pravo smer . 
Drugače bodo naša prizadevanja jalova in , kakor je ravno dejal gospod Ortega y Gasset , jalova prizadevanja pripeljejo do melanholije in - v politiki - do nasprotovanj . 
Pripelje do melanholije in tudi do govorjenja dlje , kot traja dodeljen čas , gospod García-Margallo y Marfil , s prizanesljivostjo predsednika . 
(IT) Gospod predsednik , komisar , gospe in gospodje , ta razprava ponuja priložnost , da obravnavamo vprašanje novega sporazuma o upravljanju v Evropski uniji , da pošljemo močno in poenoteno sporočilo , da povrnemo solidarnost v EU in da preženemo špekulacije . 
Dejstvo je , da smo v preteklih letih oslabili pakt za stabilnost in rast . 
Enako nesporno dejstvo je , da je bila to napaka in da plačujemo njene posledice . 
Vrniti se moramo k pravilom fiskalne discipline in to je pravo vprašanje , prava razprava , ki mora potekati med nami . 
Postopki bi morali biti samodejni , da ne bomo imeli enakih izkušenj , kot smo jih imeli pri starem paktu za stabilnost in rast . 
Mislim , da se lahko iz krize rešimo le na en način; ni bližnjic . 
Odgovor leži v nacionalnih politikah , v izvajanju načrtovanih in dogovorjenih zavez . 
Solidarnost med državami članicami EU mora spremljati občutek odgovornosti in spoštovati mora pravila , ki jih države članice ne smejo zavestno kršiti . 
Jasno v vsem tem ne smemo pozabiti na pomembnost rasti , kar prinaša notranji prihodek , in strukturne reforme , da se države v težavah postavijo nazaj na noge . 
Strukturne reforme , ki so usmerjenje v povečanje konkurenčnosti gospodarstev in potenciala za rast , morajo biti prednostna naloga na politični agendi . 
Ne strinjam se s tistimi , ki utemeljujejo trditev , da bo novi pakt za stabilnost in rast državam članicam preprečil razvoj . 
Nasprotno , spodbudil jih bo , da počistijo propadle zadeve , posodabljajo in se lotijo tistih strukturnih reform , ki predstavljajo sprožilec za zagon gospodarstva . 
Zaradi teh in strogega spoštovanja pravil , vzpostavljenih z novim paktom za stabilnost in rast , sem prepričan , da bo EU pridobila na moči in da se bo lahko z novimi izzivi spopadla brez politik za pomoč in še huje , zastarelih gesel , ki ne vodijo nikamor in povzročajo le škodo , zlasti med najšibkejšimi členi družbe . 
(FR) Gospod predsednik , bolj ko se Parlament hvali s čudovitim napredkom , ki je bil dosežen glede gospodarskega upravljanja , bolj želim pozvati kolege poslance , naj bodo nekoliko skromnejši , ker se opotekamo na robu brezna . 
Glede dveh zadev morate odpreti oči . 
Prva je , da je Evropski parlament med grško krizo utihnil . 
Običajno se tako hitro odzovemo na vse vrste dogodkov povsod po svetu , z eno resolucijo za drugo , a zdi se , da nas je ta temeljna kriza vseeno pustila brez besed . 
Obžalujem dejstvo , da nismo bili sposobni poslati močnega , preprostega in praktičnega sporočila Grkom , vladam držav članic in državljanom Evrope . 
Druga točka je povezana z obsegom tega svežnja . 
Z glasovanjem za teh šest direktiv in / ali uredb , kakor upam , da se bo zgodilo , bomo vsekakor popeljali območje evra za korak naprej , in s tem mislim korak in nič več , v smeri takšne discipline , kakršne je tako primanjkovalo , njena vrednost pa se bo pokazala v prihodnosti . 
Vendar pa moramo le pogledati razgrete razprave o sistemu glasovanja z obratno kvalificirano večino , da bi videli , kako daleč se moramo iti , ko bi morali govoriti o pravilih in avtomatičnih sankcijah . 
Za nekatere je sistem obratne kvalificirane večine še vedno nekaj , česar bi se morali bati . 
Vendar pa moramo ostati glede tega načela trdni . 
Iz strogo političnega stališča sem razočarana , da poslanci iz levice , še naprej zavračajo načela dobrega upravljanja proračuna , kljub vsem dokazom . 
Primanjkljaji in trajnostna rast ne gredo z roko v roki . 
Države morajo upravljati svoje proračune v skladu s pravili dobrega upravljanja , ne z oživitvijo preko javne potrošnje , kar je kratkoročen dodatek , a nikoli trajna rešitev . 
Ko se približujemo tem nekaj ključnim tednom , je naša naloga zgraditi novo gospodarsko unijo . . . 
(Predsednik je prekinil gospo Lulling . )
(Gospa Lulling se je strinjala , da sprejme vprašanje na podlagi modrega kartončka v skladu s členom 149(8))
(DE) Gospod predsednik , seveda to z veseljem povem in potrdim . 
Vseeno pa bi želela povedati tudi naslednje: nagovarjamo tudi Grke . 
V Grčiji je le 10 ljudi , ki so se preselili drugam zaradi nižjih davkov in pravijo , da zaslužijo več kot 1 milijon EUR na leto . 
Tudi njih nagovarjam , ravno tako , kot je gospod Langen nagovoril komuniste . 
(DE) Gospod predsednik , gospe in gospodje , čas se izteka . 
Zato bi rad pozval , da se ti politični govori , kazanje s prsti in politična igra strank zaključijo , ne glede na to , kje se vse to poteka . 
Svoje delo moramo opraviti ustrezno in se na krizo odzvati korak za korakom . 
Kakšni so vzroki za krizo ? 
Neprestano poudarjamo dejstvo , da med vzroke spadajo nespoštovanje pravil , blokiranje sankcij in pomanjkanje napredla pri prestavljanju monetarne unije na naslednjo stopnjo . 
Z našimi načrti za gospodarsko upravljanje zdaj pozivamo , da se pakt za stabilnost in rast okrepi , tako v smislu preventivnih kot korektivnih ukrepov , da bi bila večina naklonjena izvajanju sankcij in da bi imela Komisija pravico posredovati , če bi bilo to potrebno , in bi se državljani Evrope tako lahko zanašali , da se pravila spoštujejo . 
Moja druga točka je , da želimo , da se monetarna unija ponese na naslednjo stopnjo . 
To pomeni vzpostavitev gospodarske unije in pri tem ne smemo zgubiti izpred oči cilja politične unije . 
Povedati moram , da sem nad rezultati tristranskih pogovorov razočaran . 
Zdaj ne deluje pravilno . 
Vendar pa dejstvo , da v dialogu o gospodarski politiki nimamo soglasja Sveta in da so Evropski parlament in obe strani industrije udeleženi pri tem , zmanjšuje našo sposobnost , da postanemo bolj združeni . 
Radi bi povečali naše ravni združevanja . 
Ker se Svet ni sposoben lotiti sedanjega neravnovesja v naši družbi in dati Parlamentu možnost , da bi bili ministri iz držav članic odgovorni neposredno nam , so bili rezultati tristranskih pogovorov oslabljeni . 
Podpiramo te rezultate . 
Radi bi rešili odprta vprašanja in dosegli združevanje . 
Če bomo dopustili , da se naš položaj oslabi zaradi šibkosti Sveta , se nismo iz krize ničesar naučili . 
(Govornik se je strinjal , da sprejme vprašanje na podlagi modrega kartončka v skladu s členom 149(8) Poslovnika)
(DE) Gospod predsednik , gospodu Karasu bi rad postavil vprašanje . 
Smo sredi krize enotne valute . 
Odkrili smo , da imamo temeljne probleme , kot je pomanjkanje skupne fiskalne in gospodarske politike . 
Te ugotovitve ekonomistov in strokovnjakov me precej presenečajo . 
Gospod Karas , ali resnično verjamete , da se pred uvedbo enotne valute ni nihče zavedal splošno znane resnice , da sta potrebna tudi skupno upravljanje in politična unija ? 
Morda ni bil nihče dovolj pogumen ali pa pošten , da bi evropskim državljanom to povedal . 
(DE) Gospod predsednik , seveda , to so vsi vedeli in to so tudi povedali . 
Povedali so , da je monetarna unija politični projekt , da je združevanje , vključeno v monetarni uniji , nepreklicno in da morajo monetarni uniji slediti naslednji koraki v smeri združevanja . 
Temu smo bili več let zelo zavezani . 
Politične skupine , kot je vaša , so zanetile čustva , naperjena proti Evropski uniji , zelo malo pa so povedale o pomembnosti valute in priložnosti , politični volji . . . 
(Predsednik je prekinil govornika)
(RO) Gospod predsednik , jutri bom glasoval o zakonodajnem svežnju o evropskem gospodarskem upravljanju . 
Rad bi se tudi zahvalil zlasti poročevalcem , madžarskemu predsedstvu in Komisiji za njihova resnično izjemna prizadevanja , ki so vrhunec dosegla pri razlagi tega zakonodajnega svežnja . 
Sveženj ukrepov na področju evropskega gospodarskega upravljanja je treba obravnavati v povezavi z drugim zakonodajnim svežnjem o finančnem sektorju , vključno s strukturo finančnega nadzora Evrope , ki je že bil sprejet . 
Trdno sem prepričan , da bo učinkovito izvajanje te zakonodaje zagotovilo , da nobena druga država članica ne bo nikoli več izpostavljena , ko se bo srečevala s krizo v prihodnosti . 
Lahko bomo preprečevali in prilagodili fiskalna in gospodarska neravnovesja , kar je eno od jamstev za gospodarsko rast in delovna mesta . 
Vendar pa moram izraziti svojo skrb , da evropske institucije niso pripravljene priznati realnosti v gospodarstvu , s katero se zdaj srečujemo . 
S tem mislim , da država članica , ki ima dolg , katerega ne more več odplačati , ne more prejeti pomoči in tako dodati še večji dolg že obstoječemu s tudi še višjimi stroški . 
Izkušnje in zdrava pamet so nas naučile , da je rešitev v tem , da se država dolžnica spravi v red , upniki pa morajo spoznati , da je treba dolg , ki mora biti plačan , urediti tako , da bo ustrezal realni plačilni sposobnosti države . 
Če ne bomo tako nadaljevali , bomo daleč od prihranka časa zapravljali čas in problem se bo še poslabšal . 
 . - (PL) Po pozornem poskušanju današnje razprave bi rad , če smem , podal nekaj pripomb . 
Prvič , v tej sejni dvorani je bilo pogosto omenjeno spodbujanje gospodarstva z dodatno proračunsko potrošnjo . 
Mislim , da poslanci , ki jih to zadeva , pozabljajo , da so v Evropski uniji države - ne le ena ali dve , ne le Grčija - , ki imajo državni dolg , ki znaša več kot 100 % , in katerega edini vzrok je spodbujanje gospodarstva . 
Posledično smo dosegli neko mero gospodarske rasti , čeprav nekoliko umetne rasti , a plačevanje računov je prepuščeno nam in plačati jih moramo zdaj . 
Govorilo se je o omejevalnih rešitvah v zvezi z omejevanjem dolga . 
A kljub temu je v predlaganih rešitvah navedeno , da mora vsaka država v 20 letih zmanjšati dolg za 60 % . 
Če pomeni dolgoročno perspektivo za razpolovitev dobo 20 let , kaj pomeni kratkoročno perspektivo ? 
V teh razmerah si ne morem predstavljati dolgoročnejše perspektive . 
Ali je mogoče kazni opustiti ali pa sistem kazni pomeni sistem omejevanja ? 
Pred petnajstimi leti , ko sem bil še študent , sem spoznaval konvergenčna merila in njihovo obvezno naravo . 
A to so bila obvezna merila le na papirju . 
Če so bila za koga obvezna , je bilo to le za tiste , ki so si prizadevali , da bi se pridružili območju evra , niso pa bila obvezna za nikogar v območju evra . 
Ob upoštevanju zgornjega takšnega sistema ni možno uspešno uvesti brez kazni , brez omejevalnih kazni , kakor so povedali nekateri . 
Te sankcije so obstajale na papirju , a kot se spomnimo in kot vemo , do danes ni bilo pravih kazni . 
Moja zadnja pripomba je povezana z dejstvom , da so poslanci Skupine naprednega zavezništva socialistov in demokratov v Evropskem parlamentu dejali , da moramo izvajati strategijo 2020 in ne le zmanjšati potrošnjo . 
A ravno ti dokumenti med drugim govorijo o evropskem semestru . 
Uvajajo tudi nov postopek za prekomerna neravnovesja . 
Ena od značilnosti tega instrumenta je , da daje Evropski komisiji vpliv , ne glede na to , ali države članice izvajajo strategijo 2020 , in zato velja povedati resnico . 
Pozval bi vas , da sprejmete ta sveženj , saj bo pomanjkanje soglasja med Svetom , Komisijo in Parlamentom glede tega vprašanja . . . 
(Predsednik je prekinil govornika)
Gospod predsednik , kompromisi so pametni . 
Zagotovo je Parlament v svojih pogajanjih naredil več kot pol poti do kompromisa , a mislim , da smo dosegli mejo . 
Odlašanje sprejemanja odločitev glede svežnja ne bo rešilo problema . 
Problem ne bo izginil . 
Z istimi problemi se bomo vedno znova srečevali in ogrožali bodo celo prihodnost evra in EU , če ne bomo imeli boljšega usklajevanja in več metode Skupnosti . 
Dolgoročno je EU gospodarska unija . 
Probleme moramo reševati pri temeljnih razlogih . 
S tem svežnjem smo bližje , a še vedno nismo dovolj blizu . 
Menim , da je obratna kvalificirana večina eno od vprašanj v srži tega problema . 
Zdaj ni čas za populizem in kratkoročne politike , kar po mojem mnenju do neke mere včasih počne Svet . 
Svet je tako kot Parlament odgovoren za Evropejce . 
Upam , da bo Svet s Komisijo in Parlamentom delil odgovornost in sprejel nujne ukrepe v zvezi s tem svežnjem ukrepov na področju gospodarskega upravljanja in prihodnjih ukrepov . 
Če koščki ne bodo pravi in urejeni , bodo načrti za prihodnost in EU2020 le nesmiselne in lepe besede , na podlagi katerih res ne moremo graditi prihodnosti . 
(DE) Gospod predsednik , evropski sveženj ukrepov na področju gospodarskega upravljanja pošilja jasno znamenje , da se moramo v prihodnost , kjer koli bo to mogoče , izogniti dolžniškim krizam . 
Sprejeti moramo učinkovite ukrepe , da bi preprečili destabilizacijo evra . 
To je osnovno sporočilo tega odličnega poročila , ki ga je izdelala gospa Wortmann-Kool . 
Da bi to dosegli , potrebujemo več političnega usklajevanja med državami članicami in močan nadzor na ravni EU . 
Ta nadzor je bistveni element strategije Evropa 2020 . 
Končno moramo dosledno uporabljati pakt za stabilnost in rast , ki predstavlja podlago za močan evro , da bi državam članicam z visokimi proračunskimi primanjkljaji prikazali , kje so meje . 
Evropski državljani upravičeno pozivajo k temu in ne le v državah , ki naj bi bile solidarne v obliki vedno večjih reševalnih svežnjev . 
Ne smemo več dovoljevati izgovorov ali negotovih kompromisov , ko države članice druga drugi razkrivajo svoje programe za konvergenco in proračunske politike . 
Državljani bodo boleče reforme pripravljeni sprejeti le , če se jim prikaže jasna slika razmer , da bodo lahko podprli nujne ukrepe . 
V nasprotju s splošno vero v nacionalizem ne potrebujemo manj Evrope , ampak več . 
Na primer , okrepiti bi morali našo metodo Skupnosti , ki temelji na Lizbonski pogodbi . 
Komisija mora in bo sprejela svoje odgovornosti , določila gibanja v finančni in gospodarski politiki na začetni stopnji in zagotovila , da bo dialog med finančnimi institucijami in oblikovalci politik mnogo učinkovitejši , kot je bil . 
Gospod predsednik , ukrepe , o katerih tu nocoj razpravljamo , je treba pozdraviti . 
Mislim , da kažejo , da ima Evropska unija sposobnost , voljo in pamet , da sprejme ukrepe , ki nastajajo na podlagi naukov , ki smo se jih naučili iz gospodarske krize . 
In zlasti mislim , da so nekateri dejali , da je to prenos oblasti od držav članic k Evropski uniji . 
To je stara oguljena zgodba , ki se jo uporabi za nasprotovanje vsakemu predlogu . 
Če ste del Evropske unije , mora imeti ta nekatere pristojnosti in vsekakor pošiljamo trgom in državljanom sporočilo , da se lahko spopademo s ključnimi vprašanji , ko se ta zgodijo . 
Vsekakor se popolnoma strinjam s tem , kar počnemo , in bi tudi rad videl , da sprejmemo samodejne in zavezujoče sankcije ter tudi sistem glasovanja z obratno kvalificirano večino . 
To bi zagotovilo , da v prihodnosti ne bi zašli v krizo . 
Bolje je preprečevati kot zdraviti in tu gre za preprečevanje . 
Da se učimo iz tistega , kar smo se že naučili . 
(FR) Gospod predsednik , vzpostaviti moramo gospodarsko upravljanje , da bi se Evropska unija rešila te krize , ki se nadaljuje . 
Uskladiti moramo svoje politike; biti moramo pregledni pri upravljanju naših nacionalnih proračunov in predvsem moramo zmanjšati svoje primanjkljaje . 
Vendar pa , ali resnično mislite , da ste na pravi poti ? 
Evropska desnica se pripravlja , da bo preprosto odpravila cilje strategije Evropa 2020 . 
Noče uvesti davka na finančne transakcije in evroobveznic in njene oči so uprte v bonitetne agencije , ki niso pričakovale hipotekarne krize , ki kaže , kako zanesljive so . 
To naj bo povsem jasno: smo v krizi , ki so jo povzročili neolibaralizem in slepo zaupanje vlad in EU v deregulirane trge . 
In kako se nameravamo rešiti iz nje ? 
S še več neoliberalizma in varčevanja . 
Potrebujemo rast; povečati moramo povpraševanje , in sicer tega ne bomo dosegli tako , da naše sodržavljane spravimo na kolena . 
Na napačni poti ste . 
(EL) Gospod predsednik , kot Grk bi se rad zahvalil vsem svojim kolegom poslancem , ki so pozitivno govorili o Grčiji in rad bi poudaril , da menim , da preživetje države presega politična nesoglasja in stališča strank . 
Govorimo o Evropi prihodnosti . 
Še vedno ne razumemo in še vedno poskušamo razumeti Evropo preteklosti , da bi razumeli , kako smo prišli sem , kjer smo danes . 
Žal moram reči , da so nekateri pokazali , kako brezumno pohlepni so , zlasti v Grčiji; vendar pa so mnogi drugi izkazali obsojanja vreden pohlep . 
Mi pravimo , da rešitev problema predstavljajo zasebne naložbe . 
Zasebni vlagatelji so odšli drugam . 
To pozabljamo . 
Šli so na druge dele planeta . 
V Evropi ni konkurenčnosti , Evropa se stara; ni več konkurenčna in nima kaj ponuditi . 
To , kar mi . . . 
(Predsednik je prekinil govornika)
(HU) Gospod predsednik , hvaležna sem za trdo delo poročevalcev , svetovalcev , madžarskega predsedstva in vseh , ki so nam omogočili , da imamo danes ta " šesterček " tu v tej obliki . 
Dobro bi bilo misliti , da ta sveženj ni več potreben in da bodo gospodarski problemi Evrope rešeni čez noč . 
Žal ni tako . 
Evropa še ni prebrodila krize in če ne bomo ukrepali odgovorno , se bomo morali v prihodnosti spopasti z nadaljnjimi krizami . 
Strinjam se z odgovornimi misleci , ki pravijo , da moramo sprejeti strožji proračun in da moramo okrepiti pakt za stabilnost in rast . 
Na glas moramo povedati , da je Evropska unija do zdaj k zadevi pristopala preveč sproščeno , da ni imela mehanizmov , da bi se odzvala na krizne razmere in da se je bila zato nesposobna ustrezno odzvati na resne posledice krize , ki so povzročile gospodarske , finančne in družbene motnje . 
Ne smemo dovoliti , da se to ponovi in hkrati se moramo učiti od preteklih napak . 
(FR) Gospod predsednik , gospe in gospodje , poročevalec , dobro gospodarsko upravljanje v Evropi je nujno; seveda je . 
Vendar pa , če glasujemo za teh šest besedil , državam članicam ne bomo pustili nikakršne svobode , da bi sledile naložbenim politikam za spodbujanje rasti . 
V času , ko državljani vedno bolj izgubljajo vero v EU , ko je Grčija na kolenih in ko bonitetne agencije narekujejo državam , bi moral Parlament ustaviti to dogmatsko vztrajanje na varčevanju za vsako ceno . 
Unija se hoče zdaj odzvati na krizo neoliberalnega modela z neoliberalnimi recepti in sistematičnimi zmanjšanji izdatkov , zlasti na področju socialne varnosti , čeprav je znano , da so ti izdatki obramba pred gospodarskimi krizami . 
Če ne bomo dodali elementov , ki jih zagovarjajo napredne skupine v tem parlamentu , ne vidim , kako bi se lahko strinjali z glasovanjem za ta besedila . 
Dejansko bi si lahko ustvarili dvojno osebnost , če pomislimo , da smo sprejeli resolucije o izvajanju strategije Evropa 2020 in da pripravljamo poročila , kot to počnem tudi sam , o izvajanju platforme za boj proti revščini . 
Predlagano gospodarsko upravljanje . . . 
(Predsednik je prekinil govornika)
(NL) Gospod predsednik , poostritev pakta za stabilnost in rast je nujno potrebna . 
Izkušnje zadnjih let to jasno kažejo . 
Vesel sem tudi , da izid pogajanj predstavlja korak v pravo smer . 
Ministri drug drugemu ne bodo nikoli več smeli kriti hrbtov , ko država članica dovoli , da javne finance iztirijo . 
Zato bi bilo dobro , če bi izboljšali preprečevanje velikih primanjkljajev tako , da bi sprejemanje odločitev odmaknili od politike . 
Zato ima poročevalka Wortmann-Kool prav , ko vztraja na zamisli , da bi morali biti finančni ministri sposobni blokirati le odločitve kvalificirane večine . 
Vendar pa zame predstavlja oviro izjava komisarja Rehna , ki je povezana z zakonodajnim svežnjem . 
To je korak v smeri uvedbe evroobveznic . 
Predsednik , ECB je pokazal , da ne bi bilo zaželeno uvesti evroobveznice v razmerah , ko primanjkuje proračunske discipline . 
Uvedba novih dolgov bo poslabšala evropski problem dolga . 
Poleg tega želita Skupina naprednega zavezništva socialistov in demokratov v Evropskem parlamentu in Skupina Zelenih / Evropske svobodne zveze izvzeti javne naložbe iz standarda maksimalnega . . . 
(Predsednik je prekinil govornika)
- (SK) Gospod predsednik , sveženj ukrepov na področju gospodarskega upravljanja predstavlja sistematičen odziv na očitne probleme gospodarskega in finančnega značaja , ki že dolgo časa pestijo Evropsko unijo . 
Gospodarska kriza je mnogo držav območja evra pripeljala v resne probleme dolga in jasno je , da pravila pakta za stabilnost niso zaščitila unije valute pred rezultati amaterskega in neodgovornega upravljanja vlad nekaterih držav . 
Čeprav ne mislim , da bi morala imeti Evropska komisija več pristojnosti , kot jih je imela v preteklosti , se strinjam , da mora unija evropske valute vzpostaviti natančnejši mehanizem skupnega nadzora za proračunsko politiko . 
Nekatere članice valutne unije plačujejo za neodgovornost in avanturizem drugih in zato je postalo nujno , da se pomikamo v smeri večje preglednosti in jasnejših proračunskih pravil , ki vodijo k izogibanju dolgoročnih težav v naših državah . 
Vendar pa bo pomembno , da tudi dosledno uporabljamo pravila , ki jih sprejemamo , in ne ustvarjamo vseh vrst izjem zanje . (Predsednik je prekinil govornika)
(RO) Gospod predsednik , za zagotavljanje visoke ravni konkurenčnosti , trajnostne gospodarske rasti in ustvarjanje delovnih mest je potrebna poenotena strategija na ravni EU . 
Pri tem je ključni instrument močan in učinkovit pakt za stabilnost in rast . 
Res bi si morali dodatno prizadevati za preprečevanje sprejemanja netrajnostnih proračunskih politik . 
Okrepljen okvir gospodarskega upravljanja bo podprt z različnimi medsebojno povezanimi politikami . 
Ta sveženj predlogov bo pomagal spodbuditi države članice , da bodo uporabljale preudarno proračunsko politiko , in če bo primerno , da bodo pravočasno sprejele korektivne ukrepe za omejevanje izvajanja kazni . 
Enostavneje je preprečiti kot zdraviti . 
(DE) Gospod predsednik , že je mogoče prepoznati smer , ki so jo ubrale vlade osrednjih držav članic EU , Evropska komisija in Evropska centralna banka . 
Ustvarjajo se novi reševalni svežnji za Grčijo , več milijard evrov davkoplačevalskega denarja je v nevarnosti in ustvarjajo se načrti za gospodarsko upravljanje celotne Evrope , kot smo ravno slišali . 
Glavni cilj predlogov Komisije je poostriti predpise pakta za stabilnost in rast . 
V prihodnosti se bo spoštovanje maastrichtskih meril uveljavljalo z izvajanjem mnogo strožjih kazni . 
Vendar pa ta pakt ni deloval v preteklosti in predvidevam , da tudi v prihodnosti ne bo deloval . 
Hkrati se eden za drugim vzpostavljajo mehanizmi za podporo državam s proračunskimi primanjkljaji , ki ponovno vključujejo denar davkoplačevalcev . 
Mi pa zdravimo simptome , namesto da bi odpravili vzroke . 
Ta izredno tvegana strategija bo kratkoročno in dolgoročno preganjala Evropo . 
Nespametno je pričakovati , da bodo iste delavne države vedno plačevale za napake drugih . 
podpredsednik Komisije . - Gospod predsednik , nisem prepričan , da bom lahko odgovoril vsem poslancem . 
Za to ne bi imeli časa , a poskusil bom zagotoviti nekatere vpoglede glede točk , ki so bile podane nocoj . 
Najprej bi se vam rad vsem zahvalil za zelo izdatno in konkretno razpravo , ki odraža splošen smisel odgovornosti za gospodarsko prihodnost Evrope , za rast in stabilnost ter za blaginjo naših državljanov . 
Menim , da se v grobem vsi strinjamo s stališčem , da so uravnotežene in zdrave javne finance nujen pogoj za trajnostno rast in izboljšanje zaposlovanja , kar je cilj tega zakonodajnega svežnja . 
Zato si zasluži vašo podporo . 
Kot ste izpostavili mnogi od vas , je bistven gradnik v našem obsežnem političnem odzivu na sedanjo in finančno in državno krizo . Ki še vedno poteka . 
Zakaj je tako pomembno sprejeti ta sveženj na tej točki ? 
Ker moramo biti svojim državljanom , gospodarskim akterjem in mednarodnim partnerjem sposobni pokazati , da lahko Evropska unija resnično prepreči fiskalno krizo v prihodnosti , kot je ta , ki smo jo nedavno doživeli , na primer v zvezi z Grčijo . 
Nikoli več . 
To je prvi gradnik zakonodajnega svežnja . 
Zato potrebujemo preventivni proračunski nadzor in učinkovito uveljavljanje , kot je predlagano v svežnju in kot seveda predlagajo vaši poročevalci in vaš odbor . 
Zato tudi potrebujemo resnično delujoč in učinkovit mehanizem za prepoznavanje in korekcijo makroekonomskih neravnovesij , da bi preprečili krize , ki smo jim bili priča , na primer na Irskem , ali razmah kreditov , ki smo jim bili priča v Španiji . 
Zato potrebujemo drugi gradnik v tem svežnju: učinkovit mehanizem za prepoznavanje in reševanje makroekonomskih neravnovesij . 
Nekateri med vami , kot so Udo Bullmann , Sven Giegold in Philippe Lamberts , ste spraševali , ali menimo , da je bilo vprašanje sorazmerja / nesorazmerja rešeno . 
Lahko vam dam svojo razlago in razlago Komisije glede tega vprašanja , ki je dejansko , če pogledate besedila , izredno zapleteno . 
Upam , da ne bo nihče blokiral tega svežnja zaradi tega , ker bi bilo to nemogoče na preprost način pojasniti našim državljanom . 
Osnutki Sveta in Parlamenta zajemajo države s primanjkljaji in države s presežki . 
To je zelo očitno . 
Razlike pri oblikovanju ne bi imele nikakršnega vsebinskega vpliva na obseg ali poudarek glede gospodarskega nadzora , ki ga je treba izvesti . 
Upam , da bosta lahko Parlament in Svet sodelovala in dosegla sporazum , ki bo temeljil na vsebini in ne na pomenu . 
V praktičnem smislu ni razlike , zato obkljukajmo kvadratek in zaključimo to pomembno vprašanje sorazmerja / nesorazmerja , da se bomo lahko začeli ukvarjati s prepoznavanjem in popravljanjem makroekonomskih neravnovesij in izkrivljanja konkurence . 
Zato bo gledano v celoti jutri vaše glasovanje zelo pomembno in ključno za Evropsko unijo in njeno sposobnost , da prepriča našo splošno javnost , gospodarske akterje in mednarodne partnerje v našo sposobnost , da premagamo krizo in omogočimo trajnostno rast . 
Zato bo jutri vaše glasovanje predstavljalo pomembno priložnost , da dosežemo zgodovinski mejnik in končno dopolnimo monetarno unijo s pravo in resnično delujočo ekonomsko unijo - ki jo zagotovo potrebujemo - in tako omogočimo Evropski uniji , da se reši te resne krize z naučenimi lekcijami , upamo pa , da tudi močnejša za prihodnost in v vsakem primeru z novimi primernimi orodji za trajnostno rast , zaposlovanje in v korist našim državljanom . 
predsedujoči Svetu . - Gospod predsednik , vesel sem , da večina prispevkov kaže na to , da je bilo delo , ki nam je bilo dodeljeno - in z " nami " imam v mislih Parlament in Svet - , da se dogovorimo glede zelo velikopoteznega in novega svežnja ukrepov na področju gospodarskega upravljanja , 99-odstotno končano . 
Z mnogimi spoštovanimi poslanci se tudi strinjam , da moramo po trdih pogajanjih skleniti dogovor . 
Sem optimist , ker tu v tem parlamentu čutim predanost in pravi smisel za lastništvo do prihodnosti Evrope . 
Dovolite mi , da podam nekaj pripomb o posebnem vprašanju - ki je še odprto - glede razširitve glasovanja z obratno kvalificirano večino . 
V zadnjih šestih ali sedmih tednih je Svet vsaj tedensko razpravljal o predlogih Parlamenta . 
V zadnjih štirih tednih so finančni ministri 27 držav članic trikrat razpravljali o svežnju in vsakič so Parlamentu močno popustili glede različnih točk besedila , da bi utrli pot za pravočasen sporazum . 
Razpravljali smo o vseh vidikih predlogov na različnih ravneh . 
Prvotno ste predlagali , da se glasovanje z obratno kvalificirano večino uporablja v več kot 15 primerih . 
V nekaterih primerih to ni bilo zakonito izvedljivo in zelo hitro smo ugotovili , kje je bilo tako . 
Nekatere druge zadevne točke so bile že vključene v splošni pristop Sveta k odločitvi o uveljavljanju finančnih sankcij . 
Maja se je Svet poleg splošnega pristopa strinjal z glasovanjem z obratno kvalificirano večino na dveh mestih . 
V ponedeljek je Svet zelo popustil , v zadnjem primeru glede preventivnega dela svežnja , vključno s klavzulo o pregledu v treh letih in postopkom " upoštevaj ali pojasni " , ki je bil v primerjavi s predhodnih sporazumom v Svetu Ecofin , ki je potekal marca , okrepljen . 
Ta varovala lahko dajo Parlamentu potrebno zagotovilo , da bo odstopanje od predlogov Komisije in priporočil minimalno in da bodo primeri neupoštevanja pravil ter tako potreba po pojasnilih zelo redke izjeme . 
Vsekakor je čas , da Parlament ponovno premisli svoje prvotno stališče in da naredi potezo k Svetu . 
Trgi in vlagatelji so oprezni , radi bi videli , ali lahko v prihodnjih dneh dosežemo sporazum ali ne . 
Menim , da je poglavitno , da to storimo . 
Poleg tega bi lahko ta sveženj prikazal , kako lahko evropske institucije na tako pomembnem področju sodelujejo odgovorno , učinkovito in konstruktivno . 
Med tristranskimi pogovori sem večkrat slišal resne kritike poslancev Parlamenta o medvladnih postopkih . 
Hitro in pravočasno sprejetje svežnja bi lahko dokazalo , da je metoda Skupnosti pravi pristop , ki ga je treba uporabiti za pot naprej . 
Gospod predsednik , hvaležna sem za prispevke vseh k tej razpravi in zlasti za povzetka komisarja Rehna in predsedujočega Svetu , Andrása Kármána . 
Poudariti želim le eno: popuščali smo dejansko na obeh straneh in menim , da smo zelo blizu sporazuma , a ne želim , da spregledajo vprašanje sorazmernosti in nesorazmernosti kot pomembno vprašanje , ki ga je treba obravnavati . 
To in glasovanje z obratno kvalificirano večino sta točki , glede katerih prilagoditve še potekajo in o njih še ni zaključkov . 
Zlasti sem hvaležna za pozitivni pristop komisarja Rehna , a če želimo sporazum , bo moral le-ta temeljiti na pravnem besedilu - na členih - vključno seveda s členom 32 , členom 42 in uvodno izjavo 11-A , kot smo obsežno razpravljali . 
Zato bi bila hvaležna , če bi to upoštevali , ker gre za zadevo , ki je , kot ste videli , v nasprotju z interesi več poslancev tega parlamenta in več političnih skupin . 
Glede na povedano menim , da bi lahko bil uporaben novi dejavnik analize makroekonomskih neravnovesij . 
Komisar , opravičujem se , ne le za odkritje problema mehurčkov v lastninskih ali finančnih trgih , ampak tudi za opozarjanje na pomembnost glavnega problema Evrope: napetosti , ki jih ustvarjajo popolnoma nasprotni načini , kako se razvijajo gospodarstva , ki sestavljajo območje evra . 
Zdaj te napetosti resno ogrožajo obstoj enotne valute z neoptimalnim monetarnim območjem , kot je danes zelo dobro izpostavil gospod García-Margallo y Marfil . 
Dejstvo je , da je Evropska unija nedovršena in pomanjkljiva . 
To , kar počnemo , ne zadostuje , da bi se odkupili za napake , ki jih ima ta trenutek evropsko gospodarstvo , in menim , da je karikatura , kjer za vse krivimo napake lenih , lažnivih in tistih , ki nimajo prav - v primerjavi s krepostnimi , ki nimajo težav - , izredno nevarna karikatura , ki se ji moramo vsi izogniti . 
Navsezadnje , zgodovina Evrope dokazuje , da preproste razlage zapletenih problemov nikoli ne dajejo dobrih rezultatov . 
To je torej moj poziv . 
Gospod predsednik , hvaležen sem za vse prispevke k tej razpravi in rad bi se posebej zahvalil - ker tega ravno zdaj nisem storil - za ključno vlogo , ki jo je pri vsem tem igrala gospa Bowles , predsednica Odbora za ekonomske in monetarne zadeve . 
Rad bi poudaril , da ta sveženj ukrepov na področju gospodarskega upravljanja prinaša večjo preglednost za institucije ter boljšo in večjo vlogo Parlamentu . 
Sveženj je tudi del obrambe evra . 
Vsakdo , ki verjame , da tu ni najboljših rešitev za rast , mora tudi priznati , da ne pozna nobene države , ki ne uspe rasti , če so njene javne finance urejene . 
Države , ki so v proračunskem smislu disciplinirane , so države z rastočimi gospodarstvi in tega ne smemo pozabiti . 
To je zgled , ki ga moramo dajati . 
To je zgled , po katerem se zdaj na primer ravnamo v moji matični državi . 
Vprašanje bi rad postavil tudi vsem poslancem tega parlamenta: ali lahko rečete , da je ta sveženj ukrepov na področju gospodarskega upravljanja danes slabši kot takrat , ko smo ga prejeli ? 
Ali lahko rečete , da ta parlament ni naredil nikakršnih izboljšav ? 
Tega ne morete reči , ker to ni res . 
Ta današnji sveženj ukrepov na področju gospodarskega upravljanja je boljši kot prvotni predlog Komisije in boljši je zaradi mnogih prispevkov poslancev tega parlamenta . 
Zato moramo našim državljanom zelo jasno odgovoriti . 
Hočemo rastoče evropsko gospodarstvo . 
Hočemo stabilnost . 
Zagotovo hočemo preglednost . 
Vendar pa moramo , da bi to dosegli , na jutrišnjem glasovanju ravnati odgovorno; nujno moramo odgovorno glasovati in zelo dobro izbrati svoje partnerje . 
Kar zadeva mene , je moja izbira zelo jasna: glasoval bom za boljšo Evropo in boljše evropsko gospodarstvo . 
Gospa predsednica , zahvaljujem se vsem za to razpravo , komisarju in ministru , gospodu Kármánu . 
Najprej bi rada ministru povedala , da menim , da smo že dokazali , da metoda Skupnosti deluje dobro . 
Kakor je ravno dejal Diogo Feio , menim , da je bilo besedilo dejansko izboljšano , in menim , da bomo na javni razpravi opravljali svoje delo in bodo državljani lahko obveščeni o tem , kaj se dogaja v Bruslju , kot pravijo . 
Zakaj torej še vedno govorimo o obratni kvalificirani večini ? 
Rada bi opozorila na nekaj preprostega . 
V tem parlamentu so države z večjim številom prebivalstva , ki imajo več poslancev . 
Ko gre za glasove , ima vsaka država število glasov , ki ustreza njeni velikosti . 
Vendar pa je vprašanje , katera demokracija ima sistem , kjer ljudi , ki so zajeti v nekem pravilu , obravnavamo drugače , ko gre za uporabo tega pravila ? 
Ko gre za uveljavljanje pravil , ki smo jih sprejeli skupaj , v praksi , ne smemo začeti delati izjem . 
Državljani pričakujejo , da se bodo zakoni enakopravno uporabljali za vse . 
Tudi na evropski ravni bi morale biti vse države članice , ne glede na to , ali so velike ali majhne , v enakem položaju . 
Zaradi tega se bojujemo: to ni ideološka bitka , gre za splošni interes . 
Moja druga točka je povezana s sorazmerjem in zlasti nagovarjam gospo Ferreira . 
To je pomembno vprašanje: je del dogovora . 
Zavedati se moramo , da je bilo to za nekatere med nami zelo drago , in zagotoviti moramo , da bo izvedeno do konca , potrebujemo čim večjo enotnost v tem parlamentu glede vseh vidikov dogovora . 
Biti moramo povezani . 
Kakor je dejal komisar , menim , da med nami ni tako velikih razlik , da jih ne bi mogli premagati . 
Zato pozivam k enotnosti . 
Ne moremo prositi za podporo in obenem pustiti druge v stiski . 
Glede moje zadnje točke pa sem se želela zelo izrecno zahvaliti gospodu Kármánu za majhno pripombo v zvezi z načelom " upoštevaj ali pojasni " . 
Med razpravami sem vas mnogokrat vprašala , kaj to pomeni " upoštevaj ali pojasni " in komu se kaj pojasnjuje ? 
Bili ste dober odvetnik; Svet ste preusmerili . 
To so pripravljeni storiti javno . 
Vnaprej načrtujejo gospodarski dialog . 
Hvala . 
Prosite jih , naj gredo še nekoliko dlje: to je vse , kar prosimo . 
Tako zelo uspešni ste bili in prepričana sem , da nam bo uspelo . 
Gospa predsednica , tudi jaz bi se rada zahvalila vsem , ki so sodelovali pri razpravi , in vsem , ki so nas podprli s tako jasnimi utemeljitvami . 
Rada bi se zahvalila tudi Sharon Bowles , predsednici Odbora za ekonomske in monetarne zadeve , ker so bile razmere zelo zapletene , in zagotovo bomo jutri zaradi nje dosegli pozitiven izid glasovanja . 
Danes smo imeli dokaj ideološko razpravo in jasno je , da bi radi imeli vsi v tem parlamentu trajnostne javne finance in proračunsko disciplino , a zgodovina kaže , da tega ne moremo doseči le z večjo potrošnjo . 
Zdaj je pred nami sveženj . 
Veliko smo dosegli . 
Komisar Rehn ima na svojem seznamu 15 točk in morda imajo nekateri poslanci težave s podrobnostmi tega svežnja , a če si ogledate možnost , ki jo ponuja levica , smo še na slabšem . 
Zato upam , da se bodo jutri poslanci pripravljeni in kos temu izzivu zelo pomembnega zakonodajnega svežnja za ta parlament , ki prvič v svoji zgodovini izvaja pristojnosti sozakonodajalca , ravno tako kot Svet . 
Naslednji teden bomo morali odstraniti še nekaj ovir , a upamo , da bomo na jutrišnjem glasovanju priča pozitivnemu izidu . 
Torej je pred nami še en teden in upam , da bomo na koncu lahko sprejeli odločitev na prvi obravnavi , ki bo julija , ker bomo prisotni v 98 % . 
V imenu Evropske ljudske stranke (Krščanskih demokratov) bi rada poudarila , kar je povedala gospa Goulard o sorazmernosti in nesorazmernosti . 
V tem parlamentu imamo vsekakor prejemanje in dajanje in vsakdo ima svoje prednostne naloge . 
Vendar pa bi bilo treba to načelo dajanja in prejemanja v smislu sorazmernosti uporabiti tudi za ta parlament , ki bo na koncu sprejel stališče o tem svežnju . 
Razprava je končana . 
Glasovanje bo potekalo v četrtek , 23 . junija 2011 . 
Pisne izjave (člen 149)
V času , ko se močno čuti vpliv recesije in krize javnega dolga , potrebujemo trdno gospodarsko upravljanje na ravni EU . 
Vendar pa zakonodajni sveženj ukrepov na področju gospodarskega upravljanja v sedanji obliki ne bo pomagal oživiti gospodarstva Evropske unije , temveč bi le ustvaril razmere , kjer bi bili brezposelnost in revščina stalnici . 
Menim , da predlogi v tem svežnju niso dovolj velikopotezni , saj so usmerjeni le v varčevanje in zmanjševanje socialnih pravic državljanov . 
Elementi , ki bi lahko okrepili oživitev evropskega gospodarstva , kot so naložbe v ključna področja infrastrukture , izobraževanja , raziskav in inovacij , niso nikjer omenjeni . 
Predlagamo lahko alternativo za ta model varčevanja , ki se je , kot lahko vidimo iz primera Grčije , izkazal za zelo omejenega . 
Z ustvarjanjem obveznic , ki bi se izdale skupaj za del javnega dolga Evrope , bi avtomatično zmanjšali stroške financiranja v Evropski uniji in tako omogočili nadaljevanje naložb . 
Po modelu politike New Deal iz Združenih držav bo rešitev sedanje gospodarske in finančne krize vključevala ponovno vzpostavitev gospodarske rasti , ki temelji na naložbah in ustvarjanju novih delovnih mest . 
Pomembno je , da se EU ne odziva na krizo z izločanjem najbolj perečih problemov , ampak da pripravi tudi bolj temeljno reformo gospodarskega upravljanja . 
Mnogo točk v predloženih poročilih je pravilno usmerjenih , a obenem imajo številne pomanjkljivosti . 
Predlogi govorijo o strožjih kaznih , o globah za neizpolnjevanje priporočil in o avtomatični uporabi le-teh , da bi se izognili podleganju političnemu mešetarjenju . 
To je vse zelo dobro . 
Ne morem se znebiti občutka , da so kazni narejene po meri tistih držav , ki so zdaj v težkih razmerah . 
Zdi se , da temeljijo na zamisli , da lahko te države same rešujejo težke razmere in da so sposobne same izboljšati svoj položaj z " discipliniranim " pristopom . 
Vendar pa je to napaka . 
Celo pred krizo se je v Evropi razvila dinamika , s katero so močne države območja evra utrdile svojo konkurenčno prednost . 
Med drugim zaradi dampinga plač , na primer v Nemčiji , so ključne države okrepile svoj izvozni položaj , obrobne države pa so postale nekonkurenčna tržišča njihovega proizvoda in kapitala . 
Za te države je kriza predstavljala zadnji žebelj v krsti . 
Pred temi razmerami je nemogoče pobegniti samo z voljo ali z lastnimi odločitvami . 
Razmere glede makroekonomskih neravnovesij , zlasti v državah z enotno valuto , je mogoče rešiti le s sporazumno oceno sedanjega modela gospodarskega razvoja . 
Rešitve ne bodo prinesli le zmanjšanja in proračunska disciplina , ampak politika ciljno usmerjenega razvoja in podpore za konkurenčnost obrobja Evrope . 
Kot običajno nam pod pretvezo reševanja problemov , ki ste jih samo povzročili , vsiljujete več Evrope in večjo pristojnost Komisije: te Komisije , ki jo sestavlja nekoliko več kot peščica državnih uslužbencev , imenovanih brez demokratičnega nadzora , a takšna , ki je bila ustanovljena kot moralna razsodnica in gonič sužnjevi in ki bo imela pravico uveljavljati sankcije za države članice . 
Vaše kvazi gospodarsko upravljanje močno presega proračunski nadzor . 
Nič drugega ni kot uveljavljanje nadzora nad našimi ljudstvi in narodi . 
To je uporaba doktrine omejene neodvisnosti , ki je bila tako pri srcu tistemu velikemu demokratu Brezhnevu , s to izjemo , da imamo namesto tankov finančne kazni . 
Ne pretiravam: zdi se , da je bilo v enem od teh poročil nujno izjaviti , da mora v primeru spremembe večine po volitvah nova vlada pridobiti pooblastila preden spremeni proračunske prednostne naloge svojih predhodnikov in tudi takrat lahko to storijo le obrobno . 
Kar zadeva same prednostne naloge , so to tiste , ki jih uveljavlja Evropska unija: odplačevanje zasebnim upnikom , ponovno ocenjevanje trgov , uničenje socialne varnosti in pospešitev liberalizacije na vsakem koraku , kar je v skladu s strategijo EU2020 . 
To ni popravljanje napak , izboljšanje javnega upravljanja ali preprečevanje še enih grških razmer: to je demokracija , kateri se grozi s pištolo . 
Kriza nam lahko da priložnost , da spremenimo svoja pravila in institucije ali pa ustvarimo nove . 
Ekonomist Joseph Schumpeter je govoril o " ustvarjalnem uničevanju " . 
Torej ima EU zdaj edinstveno priložnost za vzpostavitev novega mehanizma , ki bi moral pripeljati dolgoročno do večje makroekonomske in fiskalne stabilnosti ter stabilnosti valute za države članice in povečati njihovo konkurenčnost . 
Izkušnje , ki smo jih pridobili iz preteklega delovanja ekonomske in monetarne unije , so pokazale , da je treba takšna pravila vključiti v zakonodajo in da se ne smemo zanašati na dobro voljo posameznih držav članic . 
Zaradi tega je predloženi zakonodajni sveženj , ki vsebuje šest predlogov za vzpostavitev izboljšanega okvira za gospodarsko upravljanje , korak v pravo smer . 
Štirje predlogi so povezani s fiskalnimi zadevami , vključno z reformo pakta za stabilnost in rast , medtem ko z dvema novima predpisoma poskušamo prepoznati in rešiti makroekonomska neravnovesja , ki se pojavljajo v EU in na območju evra . 
Vendar pa je in bo , da bi učinkovito uveljavili ta nova pravila , priporočeno , da so tako nacionalni parlamenti kot Evropski parlament bolj in prej udeleženi v celotnem procesu . 
Na splošno verjamem , da je zakonodajni sveženj , ki je bil predstavljen , primeren odziv na svetovno krizo in sedanje gospodarske razmere EU , ki gradi na ustrezni zakonodaji in spoštovanju strategije Evropa 2020 ter drugih strateških dokumentov EU , in zato priporočam , da se sprejme v spremenjeni različici . 
Pomanjkanje ustreznih instrumentov za zgodnje odkrivanje problemov na področju javnih financ so skupaj s slabo delujočimi mehanizmi pakta za stabilnost in rast med osnovnimi vzroki dolgotrajne krize , ki jo prestajata območje evra in EU . 
Ta zakonodajni sveženj nam omogoča sprejemanje ustreznih ukrepov za izboljšanje neravnovesij , preden bodo imeli škodljiv vpliv na javne finance . 
Evropski komisiji bodo omogočili stalno spremljanje makroekonomskega razvoja držav članic in po potrebi bo izvedena podrobna analiza nacionalnih gospodarstev . 
Zato Komisija ne sme avtomatično sprejemati kazalnikov za spremljanje makroekonomskega razvoja in njihovih pragov , ampak jih je treba analizirati z gospodarskega stališča . 
Pri izdelavi preglednice je pomembno , da se upoštevajo različna začetna stališča držav članic skupaj z njihovimi makroekonomskimi značilnostmi , ki se razlikujejo med državami v območju evra in preostalimi državami v EU . 
Pri analizi pragov kazalnikov je treba upoštevati proces zmanjševanja zaostanka , v katerem so udeležene nove države članice . 
To je edini možen način za zagotavljanje , da se izvede ustrezna analiza njihovega makroekonomskega razvoja . 
v pisni obliki . - Gospodarsko povezovanje Evropske unije in zlasti evra je doseglo točko , ko si ne moremo več zatiskati oči pred jasnimi odstopanji od meril , ki so bila določena , da bi zavarovali gospodarsko stabilnost Unije . 
Zato pozivam k okrepitvi vloge Komisije glede gospodarskega upravljanja EU . 
Navsezadnje bi bilo treba vzpostaviti avtomatične mehanizme in jih izvajati , ko nekatere države članice stalno kršijo pakt za stabilnost in rast . 
Gospodarska kriza je razkrila neodgovorne finančne in gospodarske odločitve več vlad , vestne države članice pa so tiste , ki plačujejo . 
Nauk krize je boleč , a toliko bolj dragocen za prihodnost . 
Komisija bi morala dobiti mandat , da lahko brez škode posreduje , kadar koli prejme zaskrbljujoča znamenja iz katere koli države članice , Svet pa ne bi smel podpirati krivcev . 
Solidarnost , o kateri se mnogo govori , ne bo trajala neskončno , in če ne umirimo hudodelcev , lahko državljani držav , kot je Estonija , izgubijo potrpljenje . 
Sprejetje svežnja ukrepov na področju gospodarskega upravljanja je ponovno dokazalo , da je evropski projekt še živ , in države bodo na podlagi sprave med 27 državami premagale svoje težave in se obenem spopadle z izzivi prihodnosti . 
Kriza državnega javnega dolga kaže , da so sedanji nadzorni in korektivni mehanizmi nezadostni . 
Cilj ukrepov , o katerih se je danes glasovalo , je okrepiti instrumente , ki ne delujejo , in zato je nujno , da se uveljavijo v praksi . 
Merilo dolga , kakršno je potrjeno v Maastrichtski pogodbi , končno deluje v tem novem svežnju in se bo zdaj dejansko uporabljalo . 
Institucionalizacija evropskega semestra , okrepitev dialoga med evropskimi institucijami in nacionalnimi telesi , vloga Parlamenta in Komisije v procesu nadzora , pa tudi večji in učinkovitejši nadzor so vse načini za doseganje pametne , trajnostne in vključujoče rasti v Evropi . 
Vendar pa moram poudariti , da mora biti uspeh evropske gospodarske politike odvisen tudi od drugih dopolnilnih ukrepov za podporo naložbam in rasti v državah članicah . 
Evropa se mora osredotočiti na skupno strategijo , a ne sme pozabiti na posebne značilnosti posameznih držav . 
v pisni obliki . - (PL) Kot se je pokazalo v preteklem letu , tako imenovani pakt za stabilnost in rast , ki je bil namenjen zagotavljanju učinkovitega sredstva za odvračanje kršitev makroekonomskih načel območja evra s strani držav članic , milo rečeno , ni bil preveč učinkovit . 
V veliki meri je tako zaradi dejstva , da so države članice verjele , da lahko ravnajo po svoji volji , ne da bi bile za to kaznovane , saj sankcije , ki jih zagotavlja sistem , niso bile avtomatične . 
Strinjamo se glede oblike sankcij , ki bi se izvajale za države v območju evra , ki so presegle dovoljeno raven primanjkljaja in javnega dolga . 
Vendar pa je enako pomembno sprejeti preventivne ukrepe in zato smo v Evropskem parlamentu naklonjeni tudi uvedbi avtomatičnega mehanizma v preventivnem delu pakta . 
Za celoten proces je potrebna tudi večja preglednost in to je mogoče zagotoviti le z večjo vključenostjo Evropskega parlamenta in nacionalnih parlamentov . 
v pisni obliki . - (PL) Marca in junija 2010 je Evropski svet sprejel strategijo Evropa 2020 , katere glavna prednostna naloga je bilo okrepljeno usklajevanje strategij gospodarske politike v državah članicah ter kot dolgoročni cilj trajnostna in vključujoča rast in trajnostno zaposlovanje . 
Glede na to , da gospodarsko upravljanje šteje javni dolg za enakovrednega primanjkljaju , bi si morali po najboljših močeh prizadevati , da bomo zagotovili , da bo srednjeročni proračunski okvir , ki bo izdelan , pomagal zmanjšati breme prihodnjih generacij . 
Pri tem moramo uporabiti izkušnje , ki smo jih pridobili v prvem desetletju delovanja ekonomske in monetarne unije . 
Zahteve , ki spadajo k pravilom in postopkom , ki tvorijo proračunski okvir , je treba nujno standardizirati za zagotavljanje podobnih koristi socialnega varstva in za boj proti socialni izključenosti . 
Glede na visoko raven medsebojne odvisnosti med proračuni držav članic in proračunom EU bi morala proračunske napovedi na obeh ravneh označevati enaka stopnja preglednosti . 
Zato je tako pomembno , da je med Komisijo in vsako državo članico izdelan sporazum glede obsega napovedi in metod napovedovanja . 
Takšno sodelovanje bi omogočilo izogibanje nasprotujočih si makroproračunskih scenarijev in povečanje verodostojnosti uporabe napovedi za načrtovanje . 
Gospodarska kriza in njene posledice so nam pokazale , da je treba prihodnost EU bolj graditi na evropskih kot na domačih rešitvah . 
Od učinkovitega usklajevanja med državami članicami in od okrepitve pakta za stabilnost in rast je odvisno , ali bomo našli uspešno rešitev za državno krizo dolga , enako pa velja za potrebo po okrepitvi evra , vrnitvi na pot trajnostne rasti in ustvarjanja delovnih mest . 
V grobem je to odvisno od močne Evrope , cilja , ki je izražen tudi v geslu madžarskega predsedstva Evropskemu svetu . 
Sveženj ukrepov na področju gospodarskega upravljanja , ki je na dnevnem redu Evropskega parlamenta , lahko ustvari mehanizme , ki jih EU potrebuje za svojo prihodnost , tako kot so si to zamislili njeni ustvarjalci . 
Sprejetje svežnja ukrepov na področju gospodarskega upravljanja bo pomenilo tesno sodelovanje , fiskalno disciplino , gospodarski nadzor , učinkovita pravila na področju sprejemanja odločitev , močne evropske institucije , s čimer bo podprt ponoven vzpon EU . 
Gospodarska kriza je nepreklicno spremenila svet in očitno postaja vedno bolj nujna nova finančna struktura v EU . 
Smo na prelomnici . 
Vsaka oslabitev velikopoteznega cilja držav članic , da zaključijo reforme , ki so bile sprožene pod pritiskom krize , prekomerne razvade , preštevilne izjeme glede splošno sprejetih pravil in vrnitev v novi krog notranjega protekcionizma , bodo zadali usodne udarce . 
v pisni obliki . - (SK) Menim , da vlade in uradne osebe ne morejo upravljati gospodarstva . 
Obenem pa razumem , da moramo iskati vzroke finančnih problemov Grčije in drugih držav EU in najti način , kako jih v prihodnosti preprečiti . 
Medtem demokracija visi na nitki , ko omejujemo pravico državljanov glede odločanja o proračunu svoje lastne države in tako prednostne naloge državne politike . 
Vendar pa je solidarnost možna le , če za vse velja pravilo odgovornega upravljanja . 
Tako se približujemo križpotju . 
Ena pot pelje proti upočasnitvi evropskega povezovanja in morebiti prekinitvi . 
Druga pot pelje proti usklajevanju davkov , koncu nacionalnih proračunov in zvezni naddržavi . 
Vendar pa v takšnem primeru govorimo tudi o poenotenem sistemu prispevkov za zdravstveno zavarovanje , socialno varstvo in pokojnine po celotni EU . 
Te utemeljitve so tiste , ki predstavljajo razpravo o zvezni Evropi , in ne prazne fraze o enotnosti . 
Izrabljeno gorivo in radioaktivni odpadki (razprava)
Naslednja točka je poročilo Romane Jordan Cizelj v imenu Odbora za industrijo , raziskave in energijo , o predlogu direktive Sveta o ravnanju z izrabljenim gorivom in radioaktivnimi odpadki - C7-0387 / 2010 - 2010 / 0306(NLE)) . 
Obravnavamo predlog zakonodajnega dokumenta , s katerim bodo prvič uvedeni evropski standardi za ravnanje z radioaktivnimi odpadki in izrabljenim jedrskim gorivom . 
Doslej je bilo več pozornosti namenjene varnemu obratovanju jedrskih elektrarn in dve leti sta minili od časa , ko smo sprejeli direktivo o jedrski varnosti . 
Iz Evropskega parlamenta je prišla večkrat zahteva tudi o direktivi o ravnanju z radioaktivnimi odpadki in izrabljenim jedrskim gorivom . 
Dogodki v Fukušimi so pokazali , da smo imeli prav , kajti tudi izrabljeno jedrsko gorivo v začasnem bazenu lahko predstavlja tveganje , ki pa se mu je možno izogniti z ustreznimi ukrepi . 
Stališče v odboru ITRE je zelo naklonjeno ideji o evropski direktivi , želimo pa , da bi bila na določenih mestih močnejša . 
V našem poročilu smo pozornost namenili tehnološkim aspektom , zagotavljanju finančnih in človeških virov ter neodvisnim , močnim ter kompetentnim nadzornim organom . 
Zdaj pa nekoliko natančneje o stališčih . 
Tudi najboljše ideje , pa če so še tako zaželene , se ne izvajajo , če zanje ni na voljo zadosti finančnih sredstev . 
V ITRE smo bistveno dopolnili zahteve glede finančnih virov . 
Za nas ni dovolj , da so ti viri zadostni in razpoložljivi . 
Na politični ravni moramo zagotoviti , da se ti dve zahtevi tudi izvajata . Zato podpiramo večjo transparentnost in nadzor nad finančnimi viri . 
Uvajamo tudi zahtevo , da se denar porablja namensko . 
Podprli smo tudi izvajanje načela " onesnaževalec plača " in ocenjujem , da je to ena izmed ključnih zahtev Evropskega parlamenta . 
Odzvali smo se tudi na pomisleke javnosti glede varnosti odloženega jedrskega goriva in podprli načelo povratnosti . 
Zavzeli smo stališče , da mora biti izrabljeno jedrsko gorivo nadzorovano . 
V primeru tehničnih razlogov ali v primeru novih tehnoloških rešitev pa ga je možno izvleči , predelati oziroma reciklirati in ponovno uporabiti . 
Bistveno smo okrepili zahteve glede transparentnosti in natančneje določili sodelovanje javnosti , vsebine , o katerih naj bo obveščena , način obveščanja , sodelovanje v postopkih . 
Pri tem se sklicujemo na Arhuško konvencijo . 
V odboru smo podprli regionalno sodelovanje . 
Da pa le-to ne bi služilo zgolj kot izgovor za zakasnitev odločitev , smo dodali celo vrsto zahtev , ki jih mora takšno regionalno sodelovanje izpolniti . 
Posebno pozornost smo namenili zaščiti delavcev , ki ravnajo z izrabljenim jedrskim gorivom in radioaktivnimi odpadki , spoštovanju strokovno uveljavljenega načela ALARA (As Low As Reasonably Achievable) , skrbi za izobraževanje , trening , pa tudi za razvoj znanstvenih in tehnoloških spretnosti . 
Posebej želim poudariti stališče do izvoza radioaktivnih odpadkov . 
Upam si trditi , da ni poslanca v odboru , ki bi podprl tako imenovano načelo NIMBY (Not In My BackYard) . 
Nismo za neodgovorno ravnanje . Želimo , da so radioaktivni odpadki varno odloženi . 
Vemo pa , da so izjeme , pri katerih je izvoz dopusten . 
Zato smo podprli amandma , ki dopušča izvoz v države , ki imajo zagotovljene enake standarde , kot jih bomo s to direktivo uvedli v EU . 
Npr . v države , ki nimajo končnega odlagališča , radioaktivnih odpadkov ne bi smeli izvažati . 
Vložili smo tudi amandma , v katerem zahtevamo , da Evropska komisija po opravljenih medsebojnih strokovnih pregledih naredi oceno koncepta ravnanja z radioaktivnimi odpadki in izrabljenim jedrskim gorivom . 
Poseben poudarek naj bo namenjen načelu povratnosti in zahtevam glede izvoza . 
Spoštovani , Evropski parlament ima po pogodbi Euratom le posvetovalno vlogo . 
Trdo smo delali in želim si , da naše delo ne bi bilo zaman . 
Zato pričakujem , da bosta Evropska komisija in Svet upoštevala naša stališča in vas prosim , da se v okviru te razprave tudi opredelite do stališč , ki jih je sprejel odbor ITRE . 
član Komisije . - (DE) Gospa predsednica , spoštovani poslanci , danes razpravljamo o predlogu Komisije glede teme , ki je povezana z Evropo in je drugič na dnevnem redu Parlamenta . 
Prvi predlog Komisije ni bil sprejet v letih 2003 in 2004 . 
Menimo , da je smiselno in priporočeno , da se na evropski ravni uporabljajo najvišji varnostni standardi za uporabo jedrske energije , ne glede na to , s kakšnim namenom se uporablja , in za ravnanje z jedrskimi odpadki . 
Rad bi se zahvalil gospe Jordan Cizelj za njeno izčrpno poročilo in za njeno delo zadnjih nekaj tednov . 
Rad bi se zahvalil tudi poročevalcem v senci iz Odbora za industrijo , raziskave in energijo ter drugim odborom . 
Moji uradniki mi pravijo , da ste izdelali zelo stvarno in dobro poročilo . 
Zadovoljni smo , da podpira ključne vidike predloga Komisije , ki naj bi bil pomemben osnovni element pri razvoju obsežnega evropskega pravnega in regulativnega varnostnega sistema na najvišji možni ravni . 
Vesel sem , da se v osnovi strinjate z zamislijo o evropskem pravnem okviru in da podpirate naše predloge o odgovornosti za nacionalne programe o jasnem delovanju , časovnem usklajevanju in finančnih zahtevah , o informacijah in o popolni zgodnji vključenosti splošne javnosti v vsakem nacionalnem procesu izvajanja . 
Delati želimo skupaj , da bi zagotovili podrobne in zanesljive dokaze o poteh ravnanja z odpadki ter o njihovi varnosti , zlasti glede na to , da bodo obdobja skladiščenja zelo dolga . 
Menim , da so mnogi predlogi , ki ste jih pripravili , poglobljeni . 
Podpirajo in krepijo pristop Komisije . 
Rad bi podal nekatere dodatne pripombe o štirih posebnih področjih . 
Prvič , osnovno načelo je , da ne želimo urejati vsake podrobnosti temeljne zamisli subsidiarnosti . 
Izhodno stališče vseh držav članic se razlikuje . 
Ustvariti želimo evropski pravni okvir . 
Ključne točke , ki so pomembne za varnost in za standarde , so vključene v osnutku dokumenta . 
Na primer , pustili smo manevrski prostor glede vrste javne udeležbe , izobraževanja in usposabljanja zaposlenih in upravljavcev ter podrobnosti finančnih modelov - ne kakovosti financiranja - in namenoma puščamo odprto ureditev objektov za končno skladiščenje , ki jih je zgradilo več držav članic in / ali jih le-te skupaj upravljajo . 
Kjer je to potrebno , lahko na tem področju podamo priporočila , če se kasneje pojavi potreba po večji natančnosti . 
Vendar pa sem prepričan , da ta predlog ne bo zadnji predložen v naslednjih 20 letih . 
Pričakujem , da bomo morali dodati ali popraviti vsebino med postopkom izvajanja v naslednjih dveh do petih letih . 
Zaradi tega Komisija vsem vam jasno ponuja priložnost , da pravi čas pregledate direktivo in se bomo tako lahko učili na lastnih izkušnjah ter še bolj izboljšali direktivo . 
Drugič , če si ogledamo vprašanje povratnosti shranjenih elementov goriv in odpadkov , velja načelo , da mora biti vsako skladišče za gorivo primerno in varno za trajno končno skladiščenje , in sicer z geološkega in tehničnega stališča ter glede konstrukcije . 
Vendar pa se zavedamo , da se bodo zadeve na področju raziskav in znanosti razvijale . 
Zdaj se večajo pričakovanja , da bo razvoj dogodkov v bližnji prihodnosti , v naslednjih nekaj desetletjih , v naslednji znanstveni generaciji ali generaciji za njo omogočil učinkovitejše recikliranje ali skladiščenje odpadkov , kot to lahko počnemo danes . 
Zato verjamemo , da so možnost povratnosti in medtem stalen dostop in varnost enako pomembni in to bi radi imeli možnost vključiti v nacionalno zakonodajo in morda bolj razjasniti v uvodni izjavi . 
Tretjič , posebej podpiramo stališča poročevalke o pomembnosti ustreznega financiranja nacionalnih programov ravnanja z odpadki . 
Zaradi tega predlog Komisije vključuje pomembne zahteve glede financiranja , katerih namen je zagotoviti , da prihodnjim generacijam ne bomo naložili prekomernega bremena . 
Zato želimo zagotoviti , da bo pravi čas na voljo ustrezno financiranje , in da bodo v skladu z načelom " onesnaževalec plača " nacionalni programi vključevali podrobne in zanesljive napovedi glede stroškov ter da bodo zaposleni in prebivalstvo kot celota dobili informacije o vseh vprašanjih , povezanih z ravnanjem z odpadki . 
Pomembno je , da je pregledno tudi financiranje . 
Podpiramo tudi predloge , da se financiranje za ravnanje z odpadki zagotovi za ustrezno dolga obdobja . 
Te predloge bomo v vašem imenu predložili Svetu . 
Moja zadnja točka je povezana z izvozom . 
Osnovno načelo našega predloga je , da mora vsaka država članica , ne glede na to , koliko jedrskih elektrarn ima , če jih sploh ima , in koliko odpadkov mora obdelati , ker ima vsaka država članica jedrske odpadke iz medicinskih naprav in od industrijskih raziskav , čeprav nima elektrarn , prevzeti odgovornost za svoje naloge in tudi skleniti dvostranske sporazume ter razviti rešitve z drugimi državami članicami . 
Načeloma izvoz v tretje države članice ni v interesu Evrope . 
V moji matični državi Nemčiji so bile v sedemdesetih in osemdesetih letih prejšnjega stoletja v nekdanjo Nemško demokratično republiko in vzhodno Evropo izvožene velike količine nevarnih odpadkov in tam skladiščene v zameno za plačilo v obliki pripomočkov , ki niso niti približno izpolnjevali standardov tistega časa in niso zagotavljali najboljše možne zaščite okolja in prebivalstva . 
Tudi v tem primeru je to zaskrbljujoče . 
Zaradi tega smo v Komisiji pripravljeni sprejeti vse možne omejevalne rešitve , vključno s prepovedjo izvažanja in z omejitvami izvažanja . 
Parlament bi radi pozvali , naj ne podpre odpiranja tega območja , ampak naj podpre omejevalno rešitev . 
Tako bomo lažje zagotovili , da Svet na koncu postopka ne bo omilil omejitev glede izvoza . 
Rad bi se vam najlepše zahvalil za vso vašo današnjo ustvarjalno podporo . 
Prepričan sem , da bomo čez nekaj let v Parlamentu ponovno razpravljali o tej temi s ciljem , da se razširi in izboljša ta prva direktiva . 
poročevalka mnenja Odbora za zaposlovanje in socialne zadeve . - Gospa predsednica , upajmo , da bomo lahko , ko bomo prišli do revidiranja te direktive , to storili na drugačni pravni podlagi . 
Naš odbor je zavzel stališče , da bi moral pravno podlago predstavljati člen 153 Pogodbe , saj je ta zadeva neposredno povezana z zdravjem in varnostjo . 
Izpostavili smo tudi pomembnost zagotavljanja informacij in splošnega pravega posvetovanja z delavci glede varnostne analize in ocen varnosti , ne le za kraje , kjer se ukvarjajo z izrabljenim gorivom in radioaktivnimi odpadki , ampak tudi glede načina njihovega prevoza in potrebe po strogem in učinkovitem inšpekcijskem režimu z učinkovitimi , odvračajočimi in usklajenimi kaznimi . 
Radi bi tudi , da vsi imetniki licenc zagotavljajo temeljito in stalno usposabljanje vseh , ki so udeleženi pri ravnanju s temi snovmi , vključno s pogodbenimi delavci - ki so morda šibki člen v varnostni verigi - , priložnostnimi delavci in vsemi drugimi , ki tam delajo , ne glede na to , kakšno je njihovo delo . 
Zavzeli smo tudi stališče , da civilnih in vojaških odpadkov ni mogoče enostavno razdeliti , glede na to , da lahko zdaj tudi civilisti ravnajo z vojaškimi odpadki . 
Gospod predsednik , rad bi iskreno čestital poročevalki za rezultat njenega dela . 
Kot poročevalec mnenja Odbora za okolje , javno zdravje in varnost hrane sem dobil priložnost , da iz prve roke izkusim , kako je tehnični predlog čez noč postal izredno politična tema , in zato bi se rad zahvalil vsem kolegom poslancem , ki so uspeli ohraniti objektiven pristop , kljub pritisku po nesreči na Japonskem . 
Zlasti bi se rad zahvalil poročevalcem v senci v Odboru za okolje , javno zdravje in varnost hrane , ker so pomagali zagotoviti , da je mnenje Odbora tako kakovostno . 
Verjamem , da bo direktiva v Evropski uniji vzpostavila pravni okvir za ravnanje z izrabljenim gorivom in radioaktivnimi odpadki in da bo predstavljala sestavni del zakonodaje EU , ki bo zagotavljala varno uporabo jedrske energije v tistih državah članicah , ki jo ohranjajo v svoji energetski mešanici . 
Med drugim pozdravljam zahtevo , da morajo države članice zagotoviti ustrezno financiranje stroškov , povezanih z ravnanjem z izrabljenim gorivom . 
Sam sem obiskal več skladišč radioaktivnih odpadkov in trdno sem prepričan , da bi lahko pomanjkanje financiranja neposredno pripeljalo do tega , da bodo manj varna , kar moramo v Evropi preprečiti . 
Gospa predsednica v imenu Skupine naprednega zavezništva socialistov in demokratov v Evropskem parlamentu pozdravljam to poročilo . 
Je rezultat dolgih razprav , posvetovanj in pogajanj in jutri ga bomo soglasno podprli . 
Jedrsko tehnologijo že 60 let uporabljamo za proizvodnjo energije in farmacevtskih proizvodov ter za poganjanje podmornic in ledolomilcev . 
In v preteklih 60 letih nam ni uspelo najti učinkovitih rešitev za ravnanje z nevarnimi odpadki ter njihovo dolgoročno skladiščenje . 
To direktivo podpiramo , čeprav se ne strinjamo z vsakim njenim elementom , ker zmanjšuje politične ovire ter vzpostavlja nujne finančne pogoje in neodvisnost . 
Čeprav se naša mnenja glede proizvodnje energije razlikujejo , pa se na podlagi načela " onesnaževalec plača " vsi strinjamo , da je treba odpadke , ustvarjene v Evropski uniji , skladiščiti znotraj EU , čeprav predelava poteka v tretji državi . 
Podpiramo pobudo za zmanjšanje odpadkov na minimum in za izvedbo nadaljnjega recikliranja , če bodo raziskave in razvoj to omogočili , saj je za nas zelo pomembno načelo povratnosti . 
Prav tako menimo , da je izredno pomembno upoštevati človeški dejavnik . 
Nujno je , da zagotovimo človeški dejavnik , varnost zaposlenih pa je s tem tesno povezana in mora biti prednostna naloga pri skladiščenju odpadkov . 
Vendar pa menimo tudi , da je pomembno omeniti , da sedanja pravna podlaga ne zagotavlja zadostnih evropskih rešitev , ker nimamo pravic soodločanja . 
Zato verjamemo , da je pomembno v prihodnosti najti novo pravno podlago . 
Nazadnje pa mora biti Evropa vodilna glede predpisov in izgradnje skladišč . 